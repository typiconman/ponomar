<SAINT>
<NAME Nominative="Όσιος Κανίδης"/>
<LIFE Id="saintgr" Copyright="saint.gr">
Ο Όσιος Κανίδης έζησε στα χρόνια του βασιλιά Θεοδοσίου του Μεγάλου, το έτος 379 μ.Χ. Ήταν γιος ευσεβών γονέων, Θεοδότου και Θεοφάνους, που κατοικούσαν στην Καππαδοκία. Λέγεται ότι η μητέρα του Aγίου, δεν έτρωγε λιπαρά φαγητά κατά τους εννέα μήνες, που τον κυοφορούσε και ότι όταν ο Άγιος ήταν ακόμη παιδί, τρεφόταν με σύνεση. Μικρός ακόμα, είχε κλίση στη μοναχική ζωή και έφυγε σ' ένα βουνό, όπου κλείστηκε μέσα σε μια σπηλιά και εκεί με νηστεία και προσευχή κατάρτιζε τον εαυτό του. Από την πολλή υγρασία της σπηλιάς αυτής, έπεσαν οι τρίχες της κεφαλής του και των γενείων του. Έτσι ασκητικά και όσια αφού έζησε 73 χρόνια, απεβίωσε ειρηνικά.
</LIFE>
</SAINT>
