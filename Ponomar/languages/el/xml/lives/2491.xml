<SAINT>
<NAME Nominative="Οσία Υπομονή"/>
<LIFE Id="saintgr" Copyright="saint.gr">
Η Οσία Υπομονή εικάζεται ότι είναι ή τελευταία Αυτοκράτειρα του Βυζαντίου (1390 - 1450 μ.Χ.). Λεγόταν Ελένη Δραγάση και είναι η μοναδική Σλάβα, που έγινε αυτοκράτειρα του Βυζαντινού θρόνου. Επίσης, ήταν κόρη του ηγεμόνα της Βορειοανατολικής Μακεδονίας Κωνσταντίνου Δραγάση και σύζυγος του Μανουήλ Β' Παλαιολόγου. Είναι όπως γράφουν οι Ιστορικοί, η «Πολύπαις και Καλλίπαις», μητέρα, με οκτώ παιδιά, από τα οποία ο Ιωάννης Η' Παλαιολόγος αυτοκράτορας (1425 - 1448 μ.Χ.) και ο Κωνσταντίνος ΙΑ', ο Άγιος Εθνομάρτυρας τελευταίος Αυτοκράτορας (1448 - 29 Μαΐου 1453 μ.Χ.- μαύρη ήμερα αλώσεως της Βασιλεύουσας).<br /><br />Η Αγία Υπομονή, είχε το όνομα της μητέρας του Πρώτου αυτοκράτορα Αγίου Κωνσταντίνου, της Αγίας Ελένης: (Κωνσταντίνος, υιός Ελένης ίδρυσε την Πόλη και Κωνσταντίνος, υιός Ελένης έπεσε μαχόμενος υπέρ της Πόλεως αυτής!). Ολόκληρη η ζωή της ήταν ζωή αγιότητας και προπάντων ζωή αγώνος με υπομονή και καρτερικότητα. Γι' αυτό και μετά τον θάνατο του συζύγου της (1425 μ.Χ.), έγινε Μοναχή με το όνομα Υπομονή. Είναι εκείνη, που μέσα σ' όλα τα καθήκοντα της, ως Αυτοκράτειρα, ως σύζυγος, ως Μητέρα πολλών παιδιών άσκησε έντονα και το έργο της φιλανθρωπίας, με την ίδρυση και συντήρηση στο Μοναστήρι που έφυλάσσετο το Ιερό Λείψανο του Όσιου Παταπίου, Γηροκομείο με το όνομα «Καθίδρυμα της Ελπίδος των Απηλπισμένων». Το φιλομόναχο ιδεώδες, δεν το έζησε μόνον ή ιδία, αλλά το μετέδωκε σ' ολόκληρη σχεδόν την οικογένεια της. Ο Σύζυγός της Μανουήλ παραιτήθηκε από το θρόνο του και ετελείωσε την ζωήν του ως Μοναχός. Η πενθερά της, η κουνιάδα της, τα αγόρια της Θεόδωρος, Ανδρόνικος και Δημήτριος έτελείωσαν την ζωή τους ως Μοναχοί. Το ίδιο και ή εγγονή της, κόρη του γιου της Θωμά, Ελένη, έγινε Μοναχή με το όνομα Υπομονή στη Λευκάδα. Η Αγία Υπομονή έζησε σαν μοναχή περίπου 25 χρόνια μετά την κοίμηση του συζύγου της και ή ίδια εκοιμήθη το 1450 μ.Χ. Μόνασε στη Μονή της Κυράς Μάρθας, που μετά την άλωση καταστράφηκε, όπως και πολλά άλλα Μοναστήρια και Ναοί. Εικόνα της ευρίσκεται στην Ιερά Μονή οσίου Παταπίου στο Λουτράκι Κορινθίας.<br /><br />Η Εκκλησία τιμά την μνήμη της Οσίας Υπομονής, επίσης, στις 13 Μαρτίου.
</LIFE>
<TROPARION Tone="5" Podoben="">
Την κλεινήν βασιλίδα έγκωμιάοωμεν, Υπομονήν την οσίαν, περιστεράν ευλαβή εκ του κόσμου πετασθείσαν της συγχύσεως προς τας σκηνάς του ουρανού εν αγάπη ακλινεί, ασκήσει και ταπεινώσει βοώντες' Μήτερ, λιταίς σου θραϋσον ημών της αμαρτίας δεσμούς.
</TROPARION>
<KONTAKION Tone="8" Podoben="">
Υπομονής θεοστηρίκτου την ομώνυμον και βασιλίδων θεοσόφων την υπέρτιμον, την εκλάμψασαν ως άστρον εν Βυζαντίω και χορούς μοναζουσών καταπυρσεύσασαν, ταπεινώσεως βολαίς ανευφημήσωμεν, πόθω κράζοντες. Χαίροις, Μήτερ πανεύφημε.
</KONTAKION>
</SAINT>
