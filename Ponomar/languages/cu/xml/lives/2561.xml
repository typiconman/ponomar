<?xml version="1.0" encoding="UTF-8" standalone="no"?><SAINT>
<NAME Nominative="Прпⷣбныхъ варлаа́ма и҆ і҆ѡаса́фа, царе́вича въ вели́цѣй землѝ, глаго́лемѣй і҆нді́и, и҆ ѻ҆тца̀ є҆гѡ̀ Авенира царѧ̀ (д҃)"/>
<NAME Short="Прпⷣбныхъ варлаа́ма"/>
<SERVICE><LITURGY><TROPARION Tone="4" Type="1">Ѿ дꙋхо́внагѡ наста́вника наꙋчи́всѧ, царю̀ і҆ѡаса́фе, бг҃а позна́ти, креще́нїемъ же просвѣти́всѧ, лю́ди къ вѣ́рѣ ѡ҆брати́лъ є҆сѝ: и҆ ѻ҆тцꙋ̀ твоемꙋ̀ ѿ кꙋпѣ́ли прїи́мникъ бы́въ, ца́рство ѡ҆ста́вивъ, пꙋсты́ню дости́глъ є҆сѝ, и҆ въ не́й трꙋдолю́бнѣ подвиза́лсѧ є҆сѝ. молѝ хрⷭ҇та̀ бг҃а со ᲂу҆чи́телемъ твои́мъ варлаа́момъ, спасти́сѧ дꙋша́мъ на́шымъ.</TROPARION><KONTAKION Tone="0" Type="1">Вѣ́дый твоѐ и҆зъ младе́нства благо́е и҆зволе́нїе, і҆ѡаса́фе, є҆ди́нъ сердцевѣ́децъ бг҃ъ, и҆ ѿ ца́рствїѧ земна́гѡ въ мона́шеское пребыва́нїе приведы́й тѧ̀, вели́комꙋ варлаа́мꙋ послѣ́довати сподо́би. съ ни́мже и҆ ны́нѣ го́рнїй і҆ерⷭ҇ли́мъ всесвѣ́тлый ѻ҆ч҃ество и҆мѣ́ѧ, жела́емыѧ добро́ты краснѡ̀ наслажда́ѧсѧ ст҃ы́ѧ трⷪ҇цы, мо́лимъ тѧ̀, ца́рскаѧ красото̀, помина́й на́съ, вѣ́рою чтꙋ́щыѧ тѧ̀. </KONTAKION></LITURGY></SERVICE></SAINT>