<SAINT>
<NAME Nominative="Прпⷣбнагѡ мака́рїа ѹ҆́нжескагѡ (1444)"/>
<NAME Short="Прпⷣбнагѡ мака́рїа"/>
<SERVICE Type="3"/>
<SERVICE>
<LITURGY>
<TROPARION Type="1" Tone="5">
 Дне́сь гра́дъ тво́й га́личь тобо́ю хва́литсѧ: въ концѣ́хъ бо є҆гѡ̀ пресвѣ́тлѡ ꙗ҆́кѡ ве́лїе со́лнце возсїѧ́лъ є҆сѝ, и҆ чꙋдесы̀ твои́ми прпⷣбне мака́рїе всѧ̑ ѡ҆зари́лъ є҆сѝ. и҆ ны́нѣ моли́сѧ гдⷭеви, и҆зба́витисѧ дꙋша́мъ на́шымъ ѿ пре́лести вра́жїѧ, и҆ сп҃сти́сѧ гра́дꙋ твоемꙋ̀ ѿ пога́нскагѡ наи́тїѧ. 
</TROPARION></LITURGY></SERVICE>
<SERVICE>
<LITURGY>
<KONTAKION Type="1" Tone="2">
 Вторы́й мѡѷсе́й ꙗ҆ви́лсѧ є҆сѝ прпⷣбне: ѻ҆́нъ бо жезло́мъ мо́ре раздѣлѝ, ты́ же стра̑сти ꙗ҆́кѡ а҆мали́ка побѣди́лъ є҆сѝ, и҆ непрохо́днꙋю пꙋсты́ню немѧте́жнымъ ѹ҆мо́мъ проше́лъ є҆сѝ, въ не́йже мл҃твами твои́ми ве́лїе чꙋ́до сотво́рилъ є҆сѝ: гла̑дныѧ лю́ди до и҆з̾ѻби́лїѧ прекорми́лъ є҆сѝ. и҆ ны́нѣ моли́сѧ гдⷭеви, пода́ти всѣ̑мъ печа̑льнымъ ѹ҆тѣше́нїе, мака́рїе ѻ҆́тче приснопа́мѧтне, и҆́же га́личестѣй странѣ̀ и҆ все́й рѡссі́йстѣй землѝ похвала̀ и҆ ѹ҆твержде́нїе. 
</KONTAKION></LITURGY></SERVICE>
</SAINT>
