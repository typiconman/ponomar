<?xml version="1.0" encoding="UTF-8" standalone="no"?><SAINT>
<NAME Nominative="Ст҃а́гѡ мїхаи́ла, пе́рвагѡ митрополі́та кі́евскагѡ, и҆ всеѧ̀ рѡссі́и (992)"/>
<NAME Short="Ст҃а́гѡ мїхаи́ла,"/>
<SERVICE><LITURGY><TROPARION Tone="4" Type="1">Дне́сь прⷪ҇ро́чествїе во а҆пⷭ҇лѣхъ первозва́ннагѡ и҆спо́лнисѧ: се́ бо на си́хъ гора́хъ возсїѧ̀ бл҃года́ть, и҆ вѣ́ра ᲂу҆мно́жисѧ: и҆ и҆̀же невѣ́рїемъ ѡ҆бветша́вшїи, бжⷭ҇твенною кꙋпѣ́лїю ѿроди́шасѧ, и҆ бы́ша лю́дїе ѡ҆бновле́нїѧ, ца́рское свѧще́нїе, ꙗ҆зы́къ свѧ́тъ, хрⷭ҇то́во ста́до, є҆мꙋ́же ты̀ пе́рвый па́стырь ꙗ҆ви́лсѧ є҆сѝ, ꙗ҆́кѡ пе́рвѣе креще́нїемъ послꙋжи́вый. и҆ ны́нѣ предстоѧ̀ влⷣцѣ хрⷭ҇тꙋ̀ бг҃ꙋ, молѝ всѣ̑мъ сынѡ́мъ рѡссі̑йскимъ спасти́сѧ: и҆́маши бо дерзнове́нїе, ꙗ҆́кѡ і҆ера́рхъ бж҃їй и҆ свѧщеннослꙋжи́тель.</TROPARION><KONTAKION Tone="2" Type="1">Мѡѷсе́й вторы́й рѡссі́и ꙗ҆ви́лсѧ є҆сѝ, ѻ҆́ч҃е, пренесы́й мы́сленный вїногра́дъ ѿ є҆гѵ́петскагѡ і҆дѡлослꙋже́нїѧ, въ зе́млю, проро́чествїемъ пред̾ꙋвѣ́дѣнꙋ, ѡ҆ не́йже подобоѻбра́знѡ рещѝ: бꙋ́детъ ᲂу҆твержде́нїе вѣ́ры на землѝ, и҆ на версѣ́хъ го́ръ кі́евскихъ превознесе́тсѧ па́че лїва́на пло́дъ пита́ющъ мі́ра всего̀: ѿ негѡ́же вкꙋси́вше, ᲂу҆блажа́емъ тѧ̀, мїхаи́ле, бж҃їй ст҃и́телю. </KONTAKION></LITURGY></SERVICE></SAINT>