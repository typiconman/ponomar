<?xml version="1.0" encoding="UTF-8" standalone="no"?><SAINT>
<NAME Nominative="Ст҃а́гѡ спѷрїдѡ́на, є҆пі́скопа трїмѷфі́йскагѡ, чꙋдотво́рца (ок. 348)"/>
<NAME Short="Ст҃а́гѡ спѷрїдѡ́на,"/>
<SERVICE Type="3"/>
<SERVICE>
<LITURGY>
<TROPARION Tone="4" Type="1">
 Пра́вило вѣ́ры и҆ ѡ҆́бразъ кро́тости, воздержа́нїѧ ѹ҆чи́телѧ ꙗ҆ви́ тѧ ста́дꙋ твоемꙋ̀, ꙗ҆́же веще́й и҆́стина: сегѡ̀ ра́ди стѧжа́лъ є҆сѝ смире́нїемъ высѡ́каѧ, нището́ю бога̑таѧ, ѻ҆́тче спѷрїдѡ́не, молѝ хрⷭ҇та̀ бг҃а сп҃сти́сѧ дꙋша́мъ на́шымъ. 
</TROPARION><TROPARION Tone="1" Type="2">
 Собо́ра пе́рвагѡ показа́лсѧ є҆сѝ побо́рникъ, и҆ чꙋдотво́рецъ, бг҃оно́се спѷрїдѡ́не ѻ҆́тче на́шъ. тѣ́мже ме́ртвꙋ ты̀ во гро́бѣ возгласи́въ, и҆ ѕмїю̀ въ зла́то претвори́лъ є҆сѝ: и҆ внегда̀ пѣ́ти тебѣ̀ ст҃ы̑ѧ мл҃твы, а҆́гг҃лы сослꙋжа́щыѧ тебѣ̀ и҆мѣ́лъ є҆сѝ, сщ҃е́ннѣйшїй. сла́ва да́вшемꙋ тебѣ̀ крѣ́пость. сла́ва вѣнча́вшемꙋ тѧ̀. сла́ва дѣ́йствꙋющемꙋ тобо́ю всѣ̑мъ и҆сцѣлє́нїѧ. 
</TROPARION></LITURGY></SERVICE>
<SERVICE>
<LITURGY>
<KONTAKION Tone="2" Type="1">
 Любо́вїю хрⷭ҇то́вою ѹ҆зви́всѧ, сщ҃е́ннѣйшїй, ѹ҆́мъ впери́въ заре́ю дх҃а, дѣ́тельнымъ видѣ́нїемъ твои́мъ дѣѧ́нїе ѡ҆брѣ́лъ є҆сѝ, бг҃опрїѧ́тне, же́ртвенникъ бж҃е́ственный бы́въ, просѧ̀ всѣ̑мъ бж҃е́ственнагѡ сїѧ́нїѧ. 
</KONTAKION></LITURGY></SERVICE>
</SAINT>