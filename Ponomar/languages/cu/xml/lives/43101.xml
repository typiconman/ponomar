<?xml version="1.0" encoding="UTF-8" standalone="no"?><SAINT>
<NAME Nominative="Свт҃а́гѡ равноапⷭ҇льнагѡ вели́кагѡ кнѧ́зѧ влади́мїра, во ст҃о́мъ креще́нїи нарече́нныѧ васі́лїа (1015)"/>
<NAME Short="Свт҃а́гѡ равноапⷭ҇льнагѡ"/>
<SERVICE><LITURGY><TROPARION Tone="4" Type="1">Оу҆подо́билсѧ є҆сѝ кꙋпцꙋ̀, и҆́щꙋщемꙋ до́брагѡ би́сера, славнодержа́вный влади́мїре, на высотѣ̀ стола̀ сѣдѧ̀ ма́тере градѡ́въ, бг҃оспаса́емагѡ кі́ева: и҆спытꙋ́ѧ же и҆ посыла́ѧ къ ца́рскомꙋ гра́дꙋ ᲂу҆вѣ́дѣти правосла́внꙋю вѣ́рꙋ, и҆ ѡ҆брѣ́лъ є҆сѝ безцѣ́нный би́серъ хрⷭ҇та̀, и҆збра́вшаго тѧ̀ ꙗ҆́кѡ втора́го па́ѵла, и҆ ѿтрѧ́сшаго слѣпотꙋ̀ во свѧтѣ́й кꙋпѣ́ли дꙋше́внꙋю, вкꙋ́пѣ и҆ тѣле́снꙋю: тѣ́мже пра́зднꙋемъ твоѐ ᲂу҆спе́нїе лю́дїе твоѝ сꙋ́ще. молѝ спасти́сѧ держа́вы твоеѧ̀ рѡссі́йскїѧ нача́льникѡмъ и҆ мно́жествꙋ владо́мыхъ.</TROPARION><KONTAKION Tone="8" Type="1">Подо́бствовавъ вели́комꙋ а҆пⷭ҇лꙋ па́ѵлꙋ въ сѣди́нахъ, всесла́вне влади́мїре, всѧ̑ ꙗ҆́кѡ младе́нчєскаѧ мꙋдрова̑нїѧ, ꙗ҆̀же ѡ҆ і҆́дѡлѣхъ тща̑нїѧ ѡ҆ста́вль, ꙗ҆́кѡ мꙋ́жъ соверше́нный, ᲂу҆краси́лсѧ є҆сѝ бжⷭ҇твеннагѡ креще́нїѧ багрѧни́цею: и҆ ны́нѣ сп҃сꙋ хрⷭ҇тꙋ̀ въ весе́лїи предстоѧ̀, молѝ спасти́сѧ держа́вы рѡссі́йскїѧ нача́льникѡмъ, и҆ мно́жествꙋ владо́мыхъ.</KONTAKION></LITURGY></SERVICE></SAINT>