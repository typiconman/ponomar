<SAINT>
<NAME Nominative="Прпⷣбнагѡ ѳеодо́сїа то́темскагѡ, сп҃сосꙋмо́рина монастырѧ̀ нача́льника и҆ ѡ҆снова́телѧ, новоѧвле́ннагѡ чꙋдотво́рца (1568)"/>
<NAME Short="Прпⷣбнагѡ ѳеодо́сїа"/>
<SERVICE Type="1"/>
<SERVICE>
<LITURGY>
<TROPARION Type="1" Tone="1">
Ѿ ю҆́ности прпⷣбне ѳеодо́сїе, жела́нїе своѐ ко хрⷭтꙋ̀ бг҃ꙋ впери́въ, є҆гѡ́же ра́ди гра́дъ и҆ ѻ҆те́чество ѡ҆ста́вль, и҆ сла́вꙋ сꙋ́етнꙋю ꙗ҆́кѡ пра́хъ вмѣни́въ, послѣ́довалъ є҆сѝ прпⷣбномꙋ дими́трїю, и҆ ѻ҆би́тели є҆гѡ̀ сожи́тель бы́лъ є҆сѝ. пресели́всѧ ко гра́дꙋ то́тмѣ, и҆ въ междорѣ́чїе всели́всѧ, посто́мъ и҆ бдѣ́нїемъ и҆ власѧны́мъ ѡ҆дѣѧ́нїемъ, и҆ вери́гами тѣ́ло своѐ ѹ҆дрꙋчи́лъ є҆сѝ: сегѡ̀ ра́ди бг҃ъ, ви́дѣвъ твоѧ̑ трꙋды̀, и҆ по преставле́нїи чꙋдесы̀ ѡ҆богати́ тѧ. бѣ́сы и҆згонѧ́еши, и҆ слѣпы̑ѧ просвѣща́еши, ѿ всѧ́кихъ недꙋ̑гъ и҆ бѣ́дъ и҆збавлѧ́еши приходѧ́щихъ къ тебѣ̀ съ вѣ́рою, и҆ вопїю́щихъ: сла́ва да́вшемꙋ тѝ крѣ́пость, сла́ва вѣнча́вшемꙋ тѧ̀, сла́ва даю́щемꙋ тобо́ю всѣ̑мъ и҆сцѣле́нїе. 
</TROPARION></LITURGY></SERVICE>
<SERVICE>
<LITURGY>
<KONTAKION Type="1" Tone="0">
Воздержа́нїемъ пло́ть и҆знꙋри́лъ є҆сѝ, и҆ непреста́нными мл҃твами ꙗ҆́кѡ а҆́гг҃лъ возвы́силсѧ є҆сѝ, стрꙋѧ́ми же сле́зными бѣсѡ́вскїѧ полкѝ погрꙋзи́лъ є҆сѝ. и҆ ны́нѣ во свѣ́тѣ невече́рнѣмъ ликꙋ́еши ѹ҆ хрⷭта̀ бг҃а, и҆ приходѧ́щымъ ко ст҃о́мꙋ твоемꙋ̀ гро́бꙋ неѡскꙋ́днѡ и҆сцѣле́нїе подае́ши, вѣ́рою вопїю́щымъ тебѣ̀: ра́дꙋйсѧ ѻ҆́тче ѳеодо́сїе бг҃омꙋ́дре. 
</KONTAKION></LITURGY></SERVICE>
</SAINT>
