<SAINT>
<SERVICE>
<LITURGY>
<TROPARION Type="1" Tone="0">
Ѿ ю҆́ности бж҃е́ственною распалѧ́емь ре́вностїю, возлюби́лъ є҆сѝ чи́стое житїѐ: презрѣ́въ мі́ра сегѡ̀ кра̑снаѧ и҆ сꙋ́єтнаѧ, послѣ́довалъ є҆сѝ твоемꙋ̀ бг҃омꙋ́дромꙋ ѹ҆чи́телю, пребл҃же́нномꙋ се́ргїю, въ трꙋдѣ̀ и҆ бдѣ́нїи, въ постѣ̀ и҆ по́двизѣ: на сторо́жи ꙗ҆́вльсѧ безмо́лвїѧ ра́ди и҆ стра́жи дꙋхо́вныѧ, не дре́мленнымъ на бж҃е́ственнѣй стра́жи предстоѧ́нїемъ стѧжа́лъ є҆сѝ ѹ҆́мъ, зрѧ́й къ бг҃ꙋ и҆ де́мѡнскїѧ кѡ́зни и҆ ѡ҆бстоѧ̑нїѧ прозира́ѧй: ѡ҆заре́нїе прест҃а́гѡ дх҃а въ себѐ воспрїе́мъ, ꙗ҆́кѡ ѕвѣзда̀ пресвѣ́тлаѧ возсїѧ́лъ є҆сѝ вѣ̑рнымъ. тѣ́мже и҆ премꙋ́дръ и҆ свѣтоза́ренъ предстоѧ́тель, и҆ па́стырь ста́дꙋ твоемꙋ̀ ꙗ҆ви́лсѧ є҆сѝ: свѣ́томъ твои́мъ просвѣща́й и҆ всѣ́хъ, приходѧ́щихъ къ тебѣ̀ вѣ́рою, ѻ҆́тче на́шъ са́вво, и҆ молѝ хрⷭта̀ бг҃а, да спасе́тъ дꙋ́шы на́шѧ. 
</TROPARION></LITURGY></SERVICE>
<SERVICE>
<LITURGY>
<KONTAKION Type="1" Tone="0">
Безмо́лвїѧ ра́ди и҆ пло́ти распина́нїѧ всели́выйсѧ на горѣ̀ сторо́жи, ꙗ҆ви́лсѧ є҆сѝ прпⷣбне са́вво, сто́лпъ вѣ́ры непоколеби́мый, ѿ прест҃а́гѡ дх҃а ѡ҆сїѧ́нный, ѻ҆би́тель пречⷭтна́ѧ трⷪцы, и҆ непреста́нными моли́твами, сле́зными воздыха́нїи и҆ по́двигами, бл҃года́ти бж҃е́ственныѧ соприча́стникъ: тѣ́мже и҆ хрⷭто́съ въ нетлѣ́нїи моще́й твои́хъ просла́ви тѧ̀, и҆ да́ромъ чꙋде́съ ѹ҆краси́ тѧ. мы́ же ра́достнѡ тѝ вопїе́мъ: ра́дꙋйсѧ са́вво, вели́кїй чꙋдотво́рче. 
</KONTAKION></LITURGY></SERVICE>
<NAME Nominative="Прпⷣбнагѡ са́ввы стороже́вскагѡ (1406)"/>
<NAME Short="Прпⷣбнагѡ са́ввы"/>
<SERVICE Type="3"/>
</SAINT>
