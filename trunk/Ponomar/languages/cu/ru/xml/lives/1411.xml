<SAINT>

<NAME Nominative="Преподобные Сергий и Герман Валаамские"/> 
<LIFE Id="bulgakov" Copyright="Настольная книга свщеннослужителя. Москва. 1978.">
Преподобные Сергий и Герман Валаамские поселились на Валаамском острове в 1329 году. Собранное ими братство яви- лось светочем Православия в этом крае. Карелы начали вновь с доверием относиться к христианству, авторитет которого был подорван в XIII веке шведами, мечом насаждавшими католи- чество. Преподобные Сергий и Герман преставились около 1353 го- да. Вторично их память 11 сентября. 
</LIFE>
<TROPARION Tone="4">
Є҆ѵⷢлїа хрⷭто́ва и҆́стиннїи послꙋ̑шницы ꙗ҆ви́стесѧ преподо́бнїи, мї́ръ и҆ всѧ̑, ꙗ҆̀же въ не́мъ, ꙗ҆́кѡ не сꙋ̑щаѧ преѡби́дѣвше любвѐ ра́ди хрⷭто́вы, и҆ въ морскї́й ѻ҆́стровъ всели́стесѧ, и҆ трꙋдолю́бнѡ въ не́мъ проти́вꙋ неви́димыхъ врагѡ́въ ко́знемъ подвиза́стесѧ, посто́мъ, бдѣ́нїемъ же и҆ всено́щнымъ стоѧ́нїемъ плѡ́ти своѧ̑ дх҃ꙋ мꙋ́дрѣ повинꙋ́ли є҆стѐ. сегѡ̀ ра́ди ѿ вседержи́тельныѧ десни́цы достѡ́йныѧ вѣнцы̀ прїѧ́ли є҆стѐ, и҆ ны́нѣ прест҃ѣ́й трⷪцѣ предстоѧ́ще, моли́тесѧ всебл҃же́ннїи ѻ҆ц҃ы̀ се́ргїе и҆ ге́рмане, сохрани́тисѧ въ ми́рѣ странѣ̀ на́шей, и҆ спасти́сѧ дꙋша́мъ на́шымъ.
</TROPARION>
<TROPARION Tone="1">
Ѿ мїрскї́ѧ молвы̀ бѣ́гающе, безмо́лвїѧ и҆ бл҃гоче́стїѧ рачи́тели, въ ти́хое приста́нище валаа́ма, ѿ восто́ка прїидо́сте, и҆ въ не́мъ є҆ѵⷢльски хрⷭтꙋ̀ добродѣ́тельми послѣ́дꙋюще, на ве́рхъ соверше́нства востеклѝ є҆стѐ: и҆ ны́нѣ въ торжествѣ̀ премї́рномъ бг҃озрѣ́нїемъ наслажда́ющесѧ, всебл҃же́ннїи ѻ҆ц҃ы̀ се́ргїе и҆ ге́рмане, чл҃вѣколю́бца бг҃а моли́те, є҆́же спастѝ всѣ́хъ на́съ, бл҃гоче́стнѡ ва́съ почита́ющихъ.
</TROPARION>
<KONTAKION Tone="4">
Ѿ мїрска́гѡ житїѧ̀ и҆зше́дше, ѿверже́нїемъ же мї́ра хрⷭтꙋ̀ послѣ́довасте, и҆ достиго́сте вели́кагѡ нева̀ є҆́зера, и҆ въ не́мъ на ѻ҆́стровѣ валаа́мѣ все́лшесѧ, равноа́гг҃льское житїѐ пожи́ли є҆стѐ: ѿѻнꙋ́дꙋже веселѧ́щесѧ прешлѝ є҆стѐ къ нбⷭнымъ черто́гамъ: и҆ ны́нѣ со а҆́гг҃лы влⷣчню прⷭто́лꙋ предстоѧ́ще, помина́йте на́съ ча̑дъ свои́хъ, ꙗ҆̀же собра́ли бг҃омꙋ́дрїи, да ра́достнѡ ѿ дꙋшѝ вопїе́мъ: ра́дꙋйтесѧ се́ргїе и҆ ге́рмане, ѻ҆ц҃ы̀ пребл҃же́ннїи.
</KONTAKION>


</SAINT>
