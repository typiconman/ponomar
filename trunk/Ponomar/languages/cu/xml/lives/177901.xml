<SAINT>
<SERVICE>
<LITURGY>
<TROPARION Type="1" Tone="4">
Ꙗ҆́же пре́жде безпло́днаѧ землѐ ны́нѣ весели́сѧ: се́ бо хрⷭто́съ свѣти́льника въ тебѣ̀ показа̀, ꙗ҆́вѣ сїѧ́юща въ мї́рѣ, и҆ и҆сцѣлѣва́юща недꙋ́ги и҆ бѡлѣ́зни на́шѧ. сегѡ̀ ра́ди ликꙋ́й и҆ весели́сѧ со дерзнове́нїемъ: ст҃и́тель бо є҆́сть вы́шнѧгѡ сїѧ̑ содѣ́ловаѧй.
</TROPARION><TROPARION Type="2" Tone="8">
Ликꙋ́й свѣ́тлѡ бл҃госла́внѣйшїй гра́де москва̀, и҆мѣ́ѧй въ себѣ̀ а҆рхїере́а петра̀ ꙗ҆́кѡ зарю̀ со́лнца, всю̀ рѡссї́ю чꙋдодѣѧ́нїи ѡ҆зарѧ́юща. то́й бо не́мѡщи врачꙋ́етъ, и҆ недꙋ́ги ꙗ҆́кѡ тьмꙋ̀ прого́нитъ ѿ вопїю́щихъ є҆мꙋ̀: ра́дꙋйсѧ, ї҆ера́рше бг҃а вы́шнѧгѡ, тобо́ю сїѧ̑ па́ствѣ твое́й содѣ́ловающагѡ. 
</TROPARION></LITURGY></SERVICE>
<SERVICE>
<LITURGY>
<KONTAKION Type="1" Tone="8">
Взбра́нномꙋ и҆ ди́вномꙋ на́шеѧ землѝ чꙋдотво́рцꙋ, дне́сь любо́вїю къ тебѣ̀ притека́емъ, пѣ́снь, бг҃оно́се, плетꙋ́ще, ꙗ҆́кѡ и҆мѣ́ѧ дерзнове́нїе ко гдⷭꙋ, многоѡбра́зныхъ и҆зба́ви на́съ ѡ҆бстоѧ́нїй, да зове́мъ тѝ: ра́дꙋйсѧ ѹ҆твержде́нїе гра́дꙋ на́шемꙋ. 
</KONTAKION></LITURGY></SERVICE>
</SAINT>