<SAINT>
<NAME Nominative="Ст҃а́гѡ а҆рсе́нїа, є҆пі́скопа тферска́гѡ (1409)"/>
<NAME Short="Ст҃а́гѡ а҆рсе́нїа,"/>
<SERVICE Type="3"/>
<SERVICE>
<LITURGY>
<TROPARION Type="1" Tone="0">
Бл҃гоче́стнѡ пожи́въ во ст҃и́тельствѣ, лю́ди просвѣти́лъ є҆сѝ ѹ҆че́нїемъ твои́мъ: и҆ ѡ҆ хра́мѣ пречⷭ҇тыѧ вельмѝ подвиза́всѧ, и҆ люби́тель мона́хѡвъ бы́въ, сегѡ̀ ра́ди ѿ хрⷭ҇та̀ па́ствы твоеѧ̀ вѣне́цъ прїѧ́лъ є҆сѝ. тѣ́мже ꙗ҆́кѡ а҆пⷭ҇льскагѡ престо́ла намѣ́стника и҆ ст҃и́телѧ вели́каго чтꙋ́ще тѧ̀, мо́лимъ ча̑да твоѧ̑ бл҃же́нне: ѿ всѣ́хъ бѣ́дъ и҆зба́ви на́съ, ꙗ҆́же ко хрⷭ҇тꙋ̀ мл҃твами твои́ми, ст҃и́телю хрⷭ҇то́въ а҆рсе́нїе ѻ҆́тче на́шъ. 
</TROPARION></LITURGY></SERVICE>
<SERVICE>
<LITURGY>
<KONTAKION Type="1" Tone="0">
Воспрїе́мши ра́достнѡ чⷭ҇тны̑ѧ твоѧ̑ мо́щи пречⷭ҇таѧ цр҃ковь, въ ню́же че́стнѡ вноси́ми мно́жествомъ сщ҃енномона́хѡвъ, и҆ кнѧ́зи бл҃говѣ́рными, и҆ ꙗ҆̀же прїе́мше, ꙗ҆́кѡ сокро́вище многоцѣ́нное. тѣ́мже и҆ мы̀ ны́нѣ твоеѧ̀ ѡ҆гра́ды словє́сныѧ ѻ҆́вцы, ѻ҆́крестъ ра́ки твоеѧ̀ предстоѧ́ще, любе́знѡ вопїе́мъ тѝ: не забꙋ́ди ча̑дъ твои́хъ ѻ҆́тче, и҆́хже мꙋ́дрѣ собра́лъ и҆ возлюби́лъ є҆сѝ, ꙗ҆́кѡ да зове́мъ тѝ: ра́дꙋйсѧ ст҃и́телю а҆рсе́нїе, па́стырю и҆ ѹ҆чи́телю на́шъ. 
</KONTAKION></LITURGY></SERVICE>
</SAINT>
