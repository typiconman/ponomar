<SAINT>
<NAME Nominative="Ст҃а́гѡ стефа́на, є҆пі́скопа пе́рмскагѡ (1396)"/>
<NAME Short="Ст҃а́гѡ стефа́на"/>
<SERVICE Type="3"/>
<SERVICE>
<LITURGY>
<TROPARION Type="1" Tone="4">
Бж҃е́ственнымъ жела́нїемъ ѿ ю҆́нагѡ во́зраста, стефа́не премꙋ́дре разже́гсѧ, ꙗ҆ре́мъ хрⷭто́въ взѧ́лъ є҆сѝ, и҆ люде́й ѡ҆лѧденѣ̑вшаѧ дре́вле невѣ́рїемъ сердца̀, бж҃е́ственное сѣ́мѧ въ ни́хъ сѣ́ѧвъ, є҆ѵⷢльски дх҃о́внѣ породи́лъ є҆сѝ. тѣ́мже пресла́внꙋю твою̀ па́мѧть почита́юще мо́лимъ тѧ̀: молѝ є҆го́же проповѣ́далъ є҆сѝ, да сп҃се́тъ дꙋ́шы на́шѧ. 
</TROPARION></LITURGY></SERVICE>
<SERVICE>
<LITURGY>
<KONTAKION Type="1" Tone="0">
Самозва́ненъ не и҆́щꙋщымъ тебѐ ст҃и́телю ѡ҆брѣ́лсѧ є҆сѝ, лю́ди ѿ і҆́дѡльскїѧ ле́сти свободи́въ, ко хрⷭто́вѣй вѣ́рѣ приве́лъ є҆сѝ, и҆ волхва̀ пансо́тника посрами́лъ є҆сѝ: тѣ́мже и҆ пе́рвый є҆пⷭкпъ и҆ ѹ҆чи́тель пе́рми бы́лъ є҆сѝ. сегѡ̀ ра́ди дꙋхѡ́внаѧ твоѧ̑ ча̑да, ꙗ҆́кѡ тобо́ю и҆зба́вльшесѧ ѿ і҆́дѡлъ, бл҃года̑рнаѧ тебѣ̀ возопїе́мъ: ра́дꙋйсѧ стефа́не ѹ҆чи́телю премꙋ́дрый. 
</KONTAKION></LITURGY></SERVICE>
</SAINT>
