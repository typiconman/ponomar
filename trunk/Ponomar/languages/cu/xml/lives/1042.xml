<SAINT>
<SERVICE Type="0" Cmd="doy != 165"/>
<SERVICE Type="4" Cmd="doy == 165"/>
<SERVICE>
<LITURGY>
<TROPARION Type="1" Tone="4">
 Ѿ ю҆́ности твоеѧ̀ ве́сь са́мъ себѐ гдⷭеви возложи́въ, въ мл҃твахъ, и҆ трꙋдѣ́хъ, и҆ въ постѣ́хъ ѡ҆́бразъ бы́въ добродѣ́тели: ѿѻнꙋ́дꙋже ви́дѣвъ бг҃ъ твоѐ бл҃го́е произволе́нїе, а҆рхїере́а тѧ̀ и҆ па́стырѧ це́ркви свое́й ѹ҆строѧ́етъ. тѣ́мже и҆ по преставле́нїи, честно́е тѣ́ло твоѐ цѣ́ло и҆ нетлѣ́нно соблюде́сѧ, ї҆ѡ́но ст҃и́телю, молѝ хрⷭта̀ бг҃а, да сп҃се́тъ дꙋ́шы на́шѧ. 
</TROPARION></LITURGY></SERVICE>
<SERVICE>
<LITURGY>
<KONTAKION Type="1" Tone="8">
 Ꙗ҆́кѡ ѿ младе́нства гдⷭеви порабо́тивъ себѐ мꙋ́дре, посто́мъ и҆ бдѣ́нїемъ тѣ́ло твоѐ ѹ҆дрꙋча́ѧ. тѣ́мже сосꙋ́дъ чи́стъ, и҆ до́мъ дх҃ꙋ прест҃о́мꙋ ꙗ҆ви́лсѧ є҆сѝ: сегѡ̀ ра́ди и҆ це́ркви свое́й тебѐ а҆рхїере́а и҆ па́стырѧ ѹ҆строѧ́етъ, ю҆́же до́брѣ ѹ҆па́съ ко гдⷭꙋ ѿхо́диши, є҆го́же возлюби́лъ є҆сѝ. тѣ́мъ мо́лимъ тѧ̀: помина́й на́съ, вѣ́рою чтꙋ́щихъ ст҃ꙋ́ю па́мѧть твою̀, да всѝ зове́мъ тѝ: ра́дꙋйсѧ ѻ҆́тче ї҆ѡ́но, ст҃и́телю всечестны́й. 
</KONTAKION></LITURGY></SERVICE>
</SAINT>