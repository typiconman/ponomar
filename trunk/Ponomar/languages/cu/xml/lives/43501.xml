<SAINT>
<SERVICE>
<LITURGY>
<TROPARION Type="1" Tone="4">
И҆ нра́вѡмъ прича́стникъ, и҆ прⷭто́лѡмъ намѣ́стникъ а҆пⷭлѡмъ бы́въ, дѣѧ́нїе ѡ҆брѣ́лъ є҆сѝ бг҃одохнове́нне, въ видѣ́нїѧ восхо́дъ: сегѡ̀ ра́ди сло́во и҆́стины и҆справлѧ́ѧ, и҆ вѣ́ры ра́ди пострада́лъ є҆сѝ да́же до кро́ве, сщ҃енномч҃нче вла́сїе, молѝ хрⷭта̀ бг҃а сп҃сти́сѧ дꙋша́мъ на́шымъ. 
</TROPARION></LITURGY></SERVICE>
<SERVICE>
<LITURGY>
<KONTAKION Type="1" Tone="2">
Бж҃е́ственное прозѧбе́нїе, цвѣ́тъ неꙋвѧда́емый, лозы̀ хрⷭто́вы розго̀ многострада́льнаѧ, бг҃оно́се вла́сїе, вѣ́рою чтꙋ́щыѧ па́мѧть твою̀ весе́лїѧ твоегѡ̀ и҆спо́лни, молѧ́сѧ непреста́ннѡ ѡ҆ всѣ́хъ на́съ. 
</KONTAKION><KONTAKION Type="2" Tone="8">
Сщ҃е́нїѧ пома́занїемъ, и҆ мꙋче́нїѧ кро́вїю ѹ҆краси́лсѧ є҆сѝ сла́вне вла́сїе, и҆ сїѧ́еши всю́дꙋ въ вы́шнихъ ликꙋ́ѧ, и҆ на́съ назира́ѧ въ хра́мъ тво́й прише́дшыѧ, и҆ въ не́мъ тебѣ̀ непреста́ннѡ зовꙋ́щыѧ: всѣ́хъ на́съ соблюдѝ. 
</KONTAKION></LITURGY></SERVICE>
</SAINT>