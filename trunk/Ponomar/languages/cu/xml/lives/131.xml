<SAINT>
<NAME Nominative="Ст҃а́гѡ а҆леѯі́а, митрополі́та моско́вскагѡ и҆ всеѧ̀ рѡссі́и, чꙋдотво́рца (1378)."/>
<NAME Short="Ст҃а́гѡ а҆леѯі́а,"/>
<SERVICE Type="4"/>
<SERVICE>
<LITURGY>
<TROPARION Type="1" Tone="8">
 Ꙗ҆́кѡ а҆пⷭлѡмъ сопресто́льна, и҆ врача̀ предо́бра, и҆ слꙋжи́телѧ бл҃гопрїѧ́тна, къ ра́цѣ твое́й честнѣ́й притека́юще ст҃и́телю а҆леѯсі́е, бг҃омꙋ́дре чꙋдотво́рче, соше́дшесѧ любо́вїю въ па́мѧть твою̀ свѣ́тлѡ пра́зднꙋемъ, въ пѣ́снехъ и҆ пѣ́шихъ ра́дꙋющесѧ, и҆ хрⷭта̀ сла́вѧще, таковꙋ́ю бл҃года́ть тебѣ̀ дарова́вшаго и҆сцѣле́нїй, и҆ гра́дꙋ твоемꙋ̀ вели́кое ѹ҆твержде́нїе. 
</TROPARION><TROPARION Type="2" Tone="4">
 А҆пⷭльскихъ догма̑тъ ѻ҆па́сна храни́телѧ, цр҃кве рѡссі́йскїѧ па́стырѧ и҆ ѹ҆чи́телѧ, пребл҃же́ннагѡ а҆леѯсі́а ст҃и́телѧ па́мѧть пра́зднꙋюще, славосло́вимъ хрⷭта̀ бг҃а на́шего пѣ́сньми достодо́лжными, дарова́вшаго на́мъ ѹ҆го́дника своего̀ ꙗ҆́кѡ ѻ҆би́льный и҆сто́чникъ точа́щь врачева̑нїѧ, гра́дꙋ же москвѣ̀ похвалꙋ̀ и҆ ѹ҆твержде́нїе. 
</TROPARION></LITURGY></SERVICE>
<SERVICE>
<LITURGY>
<KONTAKION Type="1" Tone="8">
 Бж҃е́ственнаго и҆ пречестна́го ст҃и́телѧ хрⷭто́ва, но́ваго чꙋдотво́рца а҆леѯсі́а, вѣ́рнѡ всѝ пою́ще лю́дїе, любо́вїю да ѹ҆бл҃жи́мъ, ꙗ҆́кѡ па́стырѧ вели́каго, слꙋжи́телѧ же и҆ ѹ҆чи́телѧ премꙋ́дра землѝ рѡссі́йстѣй: дне́сь въ па́мѧть є҆гѡ̀ прите́кше, ра́достнѡ возопїе́мъ пѣ́снь бг҃оно́сномꙋ: ꙗ҆́кѡ и҆мѣ́ѧ дерзнове́нїе къ бг҃ꙋ, многоѡбра́зныхъ на́съ и҆зба́ви ѡ҆бстоѧ́нїй, да зове́мъ тѝ: ра́дꙋйсѧ ѹ҆твержде́нїе гра́дꙋ на́шемꙋ. 
</KONTAKION></LITURGY></SERVICE>
</SAINT>
