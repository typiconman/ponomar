<SAINT>
<NAME Nominative="Прпⷣбнагѡ варлаа́ма хꙋ́тынскагѡ (1192)"/>
<NAME Short="Прпⷣбнагѡ варлаа́ма"/>
<SERVICE Type="0"/>
<SERVICE>
<LITURGY>
<TROPARION Type="1" Tone="3">
 И҆́же на землѝ лега́нїемъ, поще́нїемъ же и҆ бдѣ́нїемъ тѣ́ло твоѐ и҆знꙋрѧ́ѧ, прпⷣбне, всѧ̑ плотска̑ѧ мꙋдрова̑нїѧ ѹ҆мертви́лъ є҆сѝ: и҆ и҆сцѣле́нїй стрꙋѧ̀ незави́стнаѧ ꙗ҆ви́лсѧ є҆сѝ вѣ́рою притека́ющымъ къ ра́цѣ моще́й твои́хъ, варлаа́ме ѻ҆́тче на́шъ: молѝ хрⷭта̀ бг҃а сп҃сти́сѧ дꙋша́мъ на́шымъ. 
</TROPARION></LITURGY></SERVICE>
<SERVICE>
<LITURGY>
<KONTAKION Type="1" Tone="8">
 Ꙗ҆́коже дрꙋгі́й и҆лїа̀, ѻ҆́тче, до́ждь съ нб҃сѐ све́лъ є҆сѝ: ѻ҆́нъ ѹ҆́бѡ ѻ҆́гнь сведѐ, и҆ царѧ̀ ѹ҆дивѝ, ты́ же лю́ди твоѧ̑ возвесели́лъ є҆сѝ, и҆ торжествова́ти ѹ҆стро́илъ є҆сѝ. вели́кїй бо но́въградъ вельмѝ тобо́ю хва́литсѧ, и҆мѣ́ѧ мѡ́щи твоѧ̑ въ себѣ̀, є҆го́же сохранѧ́й ѿ вра̑гъ непоколеби́ма, да зове́мъ тѝ: ра́дꙋйсѧ, прпⷣбне варлаа́ме, ѻ҆́тче на́шъ. 
</KONTAKION></LITURGY></SERVICE>
</SAINT>
