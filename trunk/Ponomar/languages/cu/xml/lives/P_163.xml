<COMMEMORATION>

<NAME></NAME>
<SERVICE>
<!-- The verses for the Idiomels are the same in all the hours -->	
<ROYALHOURS>
<IDIOMEL Type="11" Tone="7" Header="Тропарь Гла́съ и҃ &lt;BR&gt;Творе́нїе сѡфро́нїа патрїа́рха ї҆ерꙋсали́мскагѡ" Author="сѡфро́нїа патрїа́рха ї҆ерꙋсали́мскагѡ">
Дне́сь во́дъ ѡ҆сщ҃а́етсѧ є҆стество̀, и҆ раздѣлѧ́етсѧ ї҆ѻрда́нъ, и҆ свои́хъ во́дъ возвраща́етъ стрꙋи̑, влⷣкꙋ зрѧ̀ кр҃ща́ема.
</IDIOMEL><!-- Note the difference in assigned Tones here -->
<VERSE Type="1" >
Сегѡ̀ ра́ди помѧнꙋ́хъ тѧ̀ ѿ землѝ ї҆ѻрда́нски и҆ є҆рмѡнїи́мски. 
</VERSE>
<IDIOMEL Type="12" Tone="3" Header="Тропарь Гла́съ г҃">
Ꙗ҆́кѡ чл҃вѣ́къ на рѣкꙋ̀ прише́лъ є҆сѝ, хрⷭтѐ цр҃ю̀, и҆ ра́бское кр҃ще́нїе прїѧ́ти тщи́шисѧ, бл҃же, ѿ прⷣте́чевꙋ рꙋкꙋ̀, грѣ̑хъ ра́ди на́шихъ, чл҃вѣколю́бче.
</IDIOMEL>
<VERSE Type="2">
Ви́дѣша тѧ̀ во́ды, бж҃е, ви́дѣша тѧ̀ во́ды, и҆ ѹ҆боѧ́шасѧ.
</VERSE>
<IDIOMEL Type="13" Tone="8" Header="Тропарь Гла́съ и҃ " Author="">
Ко гла́сꙋ вопїю́щагѡ въ пꙋсты́ни, ѹ҆гото́вайте пꙋ́ть гдⷭнь, прише́лъ є҆сѝ гдⷭи, зра́къ ра́бїй прїи́мъ, кр҃ще́нїѧ просѧ̀, не вѣ́дый грѣха̀. ви́дѣша тѧ̀ во́ды, и҆ ѹ҆боѧ́шасѧ. тре́петенъ бы́сть прⷣте́ча, и҆ возопѝ глаго́лѧ: ка́кѡ просвѣти́тъ свѣти́льникъ свѣ́та; ка́кѡ рꙋ́кꙋ положи́тъ ра́бъ на влⷣкꙋ; ѡ҆ст҃ѝ менѐ и҆ во́ды, сп҃се, взе́млѧй мї́ра грѣ́хъ.
</IDIOMEL>
<PROKIMENON Type="1P" Tone="4" Header="прокї́менъ, гла́съ д҃ ">
И҆ возгремѣ̀ съ нб҃сѐ гдⷭь, и҆ вы́шнїй дадѐ гла́съ.
</PROKIMENON>
<VERSE Type="1P" >
Возлюблю̀ тѧ̀, гдⷭи, крѣ́посте моѧ̀: гдⷭь ѹ҆твержде́нїе моѐ.
</VERSE>

<IDIOMEL Type="31" Tone="8" Header="Тропарь Гла́съ и҃" Author="">
Прⷣте́чи и҆ крⷭти́телѧ и҆ прⷪро́ка, и҆ па́че всѣ́хъ почте́на прⷪро́къ, трепета́ше ны́нѣ рꙋка̀ десна́ѧ, є҆гда̀ ви́дѣ тебѐ а҆́гнца бж҃їѧ, ѡ҆чища́ющаго мї́рꙋ согрѣшє́нїѧ, и҆ по́двигомъ ѡ҆держи́мь вопїѧ́ше: не смѣ́ю прикоснꙋ́тисѧ, сло́ве, верхꙋ̀ твоемꙋ̀. са́мъ мѧ̀ ѡ҆свѧтѝ, и҆ просвѣтѝ, ще́дре, ты́ бо є҆сѝ живо́тъ и҆ свѣ́тъ, и҆ ми́ръ мї́рови.
</IDIOMEL><!-- Note the difference in assigned Tones here -->
<IDIOMEL Type="32" Tone="4" Header="Тропарь Гла́съ д҃">
Трⷪца бг҃ъ на́шъ, себѐ на́мъ дне́сь нераздѣ́льно ꙗ҆вѝ: и҆́бо ѻ҆ц҃ъ ꙗ҆вле́ннымъ свидѣ́тельствомъ сро́дства возгласѝ: дх҃ъ же голꙋби́нымъ ѡ҆́бразомъ сни́де съ нб҃съ: сн҃ъ, пречⷭтый ве́рхъ сво́й прⷣте́чи приклонѝ, и҆ кре́щьсѧ, человѣ́чество ѿ рабо́ты и҆зба́ви, ꙗ҆́кѡ чл҃вѣколю́бецъ.
</IDIOMEL>
<IDIOMEL Type="33" Tone="5" Header="Тропарь Гла́съ є҃" Author="">
Грѧды́й съ пло́тїю ко ї҆ѻрда́нꙋ, гдⷭи, крⷭти́тисѧ хотѧ̀ во ѡ҆́бразѣ чл҃вѣ́ка, животода́вче, да прельсти́вшихсѧ на́съ, ꙗ҆́кѡ бл҃гоꙋтро́бенъ, всѧ́кїѧ ко́зни и҆ сѣ́ти ѕмї́евы и҆зба́вивъ просвѣти́ши, ѿ ѻ҆ц҃а̀ свидѣ́тельствꙋемь: бж҃е́ственный же дх҃ъ голꙋби́нымъ ви́домъ тебѣ̀ предста̀: но вселѝ въ дꙋ́шы на́шѧ того̀, чл҃вѣколю́бче.
</IDIOMEL>
<PROKIMENON Type="3P" Tone="6" Header="прокї́менъ, гла́съ ѕ҃">
Ви́дѣша тѧ̀ во́ды, бж҃е, ви́дѣша тѧ̀ во́ды, и҆ ѹ҆боѧ́шасѧ.
</PROKIMENON>
<VERSE Type="3P" >
Гла́сомъ мои́мъ ко гдⷭꙋ воззва́хъ, гла́сомъ мои́мъ къ бг҃ꙋ, и҆ внѧ́тъ мѝ.
</VERSE>
	
<IDIOMEL Type="61" Tone="8" Header="Тропарь Гла́съ и҃" Author="">
Та́кѡ глаго́летъ гдⷭь ко ї҆ѡа́ннꙋ: прⷪро́че, грѧдѝ крⷭти́ти менѐ, тебѐ созда́вшаго, и҆ просвѣща́ющаго бл҃года́тїю, и҆ ѻ҆чища́ющагѡ всѣ́хъ: прикосни́сѧ бж҃е́ственномꙋ моемꙋ̀ верхꙋ̀, и҆ не ѹ҆сꙋмни́сѧ. про́чее ѡ҆ста́ви ны́нѣ, и҆́бо и҆спо́лнити прїидо́хъ пра́вдꙋ всѧ́кꙋю. ты́ же не ѹ҆сꙋмни́сѧ ѿню́дъ, и҆́бо таѧ́щагосѧ въ вода́хъ бори́телѧ, кнѧ́зѧ тьмы̀ тщꙋ́сѧ погꙋби́ти, и҆збавлѧ́ѧ мї́ръ ѿ є҆гѡ̀ сѣ́тей ны́нѣ, подаѧ̀ ꙗ҆́кѡ чл҃вѣколю́бецъ живо́тъ вѣ́чный.
</IDIOMEL>
<IDIOMEL Type="62" Tone="6" Header="Тропарь гла́съ ѕ҃">
Дне́сь ѱало́мское прⷪро́чество коне́цъ прїѧ́ти спѣши́тъ: мо́ре бо, речѐ, ви́дѣ, и҆ побѣжѐ, ї҆ѻрда́нъ возврати́сѧ вспѧ́ть, ѿ лица̀ гдⷭнѧ, ѿ лица̀ бг҃а ї҆а́кѡвлѧ, прише́дша ѿ раба̀ прїѧ́ти кр҃ще́нїе: ꙗ҆́кѡ да и҆ мы̀ ї҆́дѡльскїѧ и҆змы́вшесѧ нечⷭтоты̀, просвѣти́мсѧ дꙋша́ми є҆гѡ̀ ра́ди.
</IDIOMEL>
<IDIOMEL Type="63" Tone="5" Header="Тропарь гла́съ є҃ " Author="">
Что̀ возвраща́еши твоѧ̑ во́ды, ѽ ї҆ѻрда́не; что̀ воспѧща́еши стрꙋи̑, и҆ не прехо́диши є҆́же по є҆стествꙋ̀ хожде́нїе; не мо́щно мѝ терпѣ́ти, речѐ, ѻ҆гнѧ̀ поѧда́ющагѡ мѧ̀. ѹ҆дивлѧ́юсѧ и҆ ѹ҆жаса́юсѧ кра́йнемꙋ схожде́нїю: ꙗ҆́кѡ не ѡ҆быко́хъ чи́стаго и҆змыва́ти, ни навыко́хъ безгрѣ́шнаго ѡ҆тира́ти: но ѡ҆сквернє́нныѧ сосꙋ́ды ѻ҆чища́ти, тє́рнїѧ попалѧ́ти мѝ согрѣше́нїй ѹ҆чи́тъ, и҆́же во мнѣ̀ кр҃ща́емый хрⷭто́съ. ї҆ѡа́ннъ свидѣ́тельствꙋетъ мѝ гла́съ сло́ва, вопїѧ̀: сѐ а҆́гнецъ бж҃їй взе́млѧй грѣхѝ мї́ра. томꙋ̀ вѣ́рнїи возопїи́мъ: ꙗ҆вле́йсѧ, бж҃е, въ на́ше сп҃се́нїе, сла́ва тебѣ̀.
</IDIOMEL>
<PROKIMENON Type="6P" Tone="4" Header="прокї́менъ, гла́съ д҃ ">
Въ мо́ри пꙋтїѐ твоѝ, и҆ стєзѝ твоѧ̑ въ вода́хъ мно́гихъ.
</PROKIMENON>
<VERSE Type="6P" >
Гла́съ гро́ма твоегѡ̀ въ колесѝ.
</VERSE>

<IDIOMEL Type="91" Tone="7" Header="Тропарь Гла́съ з҃ " Author="">
Ѹ҆́жасъ бѣ̀ ви́дѣти, нб҃сѐ и҆ землѝ творца̀ на рѣцѣ̀ ѡ҆бна́жшагосѧ, и҆ кр҃ще́нїе ѿ раба̀ за на́ше сп҃се́нїе прїе́млющагѡ, ꙗ҆́кѡ раба̀, и҆ ли́цы а҆́гг҃льстїи дивлѧ́хꙋсѧ, стра́хомъ и҆ ра́достїю. съ ни́миже покланѧ́емсѧ тебѣ̀, сп҃сѝ на́съ гдⷭи.
</IDIOMEL>
<IDIOMEL Type="92" Tone="2" Header="Тропарь гла́съ в҃ ">
Є҆гда̀ къ себѣ̀ грѧдꙋ́ща предте́ча гдⷭа сла́вы, вопїѧ́ше, зрѧ̀: се́й и҆збавлѧ́ѧй мї́ра прїи́де, ѿ и҆стлѣ́нїѧ: се́й и҆збавлѧ́етъ на́съ ѿ ско́рби: се́й согрѣше́нїй ѡ҆ставле́нїе да́рꙋетъ ꙗ҆́кѡ бг҃ъ на землѝ, ѿ дв҃ы чтⷭыѧ прїи́де ми́лости ра́ди, и҆ вмѣ́стѡ рабѡ́въ, сы́ны бж҃їѧ содѣ́ловаетъ: вмѣ́стѡ же тьмы̀, просвѣща́етъ человѣ́чество водо́ю бж҃е́ственнагѡ кр҃ще́нїѧ є҆гѡ̀. про́чее прїиди́те, согла́снѡ того̀ да славосло́вимъ, со ѻ҆ц҃е́мъ и҆ со ст҃ы́мъ дх҃омъ.
</IDIOMEL>
<IDIOMEL Type="93.1" Tone="5" Header="Тропарь гла́съ є҃" Author="">
Рꙋ́кꙋ твою̀ прикоснꙋ́вшꙋюсѧ пречⷭтомꙋ верхꙋ̀ влⷣчню,
</IDIOMEL>
<IDIOMEL Type="93.2" Tone="5" Header="Тропарь гла́съ ѕ҃ " Author="">
съ не́юже и҆ пе́рстомъ того̀ на́мъ показа́лъ є҆сѝ, воздѣжѝ ѡ҆ на́съ къ немꙋ̀, крⷭти́телю, ꙗ҆́кѡ дерзнове́нїе и҆мѣ́ѧ мно́го: и҆́бо бо́лїй прⷪрѡ́къ всѣ́хъ ѿ негѡ̀ свидѣ́тельствованъ є҆сѝ. ѻ҆́чи же твоѝ па́ки всест҃а́го дх҃а ви́дѣвшыѧ, ꙗ҆́кѡ въ ви́дѣ голꙋби́нѣ соше́дша, воздви́гни къ немꙋ̀ крⷭти́телю, и҆ ми́лостива на́мъ содѣ́лай:
</IDIOMEL>
<IDIOMEL Type="93.3" Tone="5" Header="Тропарь гла́съ ѕ҃ " Author="">
и҆ прїидѝ, ста́ни съ на́ми,
</IDIOMEL>
<IDIOMEL Type="93.4" Tone="5" Header="Тропарь гла́съ ѕ҃ " Author="">
запеча́таѧй пѣ́нїе, и҆ предначина́ѧй торжество̀.
</IDIOMEL>
<PROKIMENON Type="9P" Tone="3" Header="прокї́менъ, гла́съ г҃">
Гдⷭь просвѣще́нїе моѐ, и҆ спаси́тель мо́й, когѡ̀ ѹ҆бою́сѧ;
</PROKIMENON>
<VERSE Type="9P">
Гдⷭь защи́титель живота̀ моегѡ̀, ѿ когѡ̀ ѹ҆страшꙋ́сѧ;
</VERSE>

</ROYALHOURS>
</SERVICE>

</COMMEMORATION>
