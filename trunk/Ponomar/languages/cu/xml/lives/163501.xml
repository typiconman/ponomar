<SAINT>
<SERVICE>
<LITURGY>
<TROPARION Type="1" Tone="4">
Приспѣ̀ де́нь свѣ́тлагѡ торжества̀, гра́дъ ба́рскїй ра́дꙋетсѧ, и҆ съ ни́мъ вселе́ннаѧ всѧ̀ ликовствꙋ́етъ пѣ́сньми и҆ пѣ́ньми дх҃о́вными: дне́сь бо сщ҃е́нное торжество̀, въ пренесе́нїе честны́хъ и҆ многоцѣле́бныхъ моще́й ст҃и́телѧ и҆ чꙋдотво́рца нїкола́а, ꙗ҆́коже со́лнце незаходи́мое возсїѧ̀ свѣтоза́рными лꙋча́ми, разгонѧ́ѧ тьмꙋ̀ и҆скꙋше́нїй же и҆ бѣ́дъ, ѡ҆ вопїю́щихъ вѣ́рнѡ: сп҃са́й на́съ ꙗ҆́кѡ предста́тель на́шъ вели́кїй нїко́лае. 
</TROPARION></LITURGY></SERVICE>
<SERVICE>
<LITURGY>
<KONTAKION Type="1" Tone="3">
Взы́де ꙗ҆́кѡ ѕвѣзда̀ ѿ восто́ка до за́пада, твоѧ̑ мо́щи ст҃и́телю нїко́лае, мо́ре же ѡ҆ст҃и́сѧ ше́ствїемъ твои́мъ, и҆ гра́дъ ба́рскїй прїе́млетъ тобо́ю бл҃года́ть: на́съ бо дѣ́лѧ ꙗ҆ви́лсѧ є҆сѝ чꙋдотво́рецъ и҆зѧ́щный, преди́вный и҆ млⷭтивый. 
</KONTAKION></LITURGY></SERVICE>
</SAINT>