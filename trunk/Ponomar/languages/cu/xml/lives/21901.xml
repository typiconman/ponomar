<SAINT>
<SERVICE Type="3"/>
<SERVICE>
<LITURGY>
<TROPARION Type="1" Tone="4">
Ве́тхїй ри́мъ ѻ҆те́чество твоѐ ѡ҆ста́вивъ, на ка́мень ꙗ҆́кѡ на ле́гкїй кора́бль возше́лъ є҆сѝ: и҆ на не́мъ па́че є҆стества̀ а҆́ки безпло́тенъ по вода́мъ ше́ствовалъ є҆сѝ, промышле́нїемъ бжⷭтвеннагѡ ра́зꙋма направлѧ́емь, вели́кагѡ нова́града дости́глъ є҆сѝ, и҆ ѻ҆би́тель въ не́мъ сотвори́въ, тѣ́ло твоѐ въ не́й предложи́лъ є҆сѝ, ꙗ҆́кѡ да́ръ ѡ҆сщ҃е́нъ. тѣ́мъ мо́лимъ тѧ̀ ѻ҆́тче а҆нтѡ́нїе, молѝ хрⷭта̀ бг҃а, да сп҃се́тъ дꙋ́шы на́шѧ. 
</TROPARION></LITURGY></SERVICE>
<SERVICE>
<LITURGY>
<KONTAKION Type="1" Tone="8">
Ри́мское воспита́нїе, вели́комꙋ же новꙋ́градꙋ бл҃года́тное процвѣте́нїе, мно́гими бо трꙋды̀ и҆ по́двиги въ не́мъ бг҃ꙋ ѹ҆годи́лъ є҆сѝ: сегѡ̀ ра́ди чꙋде́съ дарова́нїѧ ѿ негѡ̀ сподо́билсѧ є҆сѝ, и҆ тѣ́ло твоѐ мно́гими лѣ́ты соблюдѐ нетлѣ́нно. мы́ же сїѐ лобыза́юще, ра́достнѡ ѿ дꙋшѝ вопїе́мъ тѝ: ра́дꙋйсѧ ѻ҆́тче а҆нтѡ́нїе. 
</KONTAKION></LITURGY></SERVICE>
</SAINT>