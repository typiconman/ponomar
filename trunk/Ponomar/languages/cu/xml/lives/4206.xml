<SAINT>
<NAME Nominative="Положе́нїе честны́ѧ ри́зы гдⷭа на́шегѡ і҆и҃са хрⷭта̀, ꙗ҆́же є҆́сть хїтѡ́нъ, въ ца́рствꙋющемъ гра́дѣ москвѣ̀ (1625)"/>
<NAME Short="Положе́нїе честны́ѧ"/>
<SERVICE Type="4"/>
<SERVICE>
<LITURGY>
<TROPARION Type="1" Tone="4">
 Дне́сь притеце́мъ вѣ́рнїи, къ бж҃е́ственнѣй и҆ цѣльбоно́снѣй ри́зѣ сп҃си́телѧ на́шегѡ бг҃а, бл҃гоизво́лившагѡ сїю̀ пло́тїю носи́ти, и҆ на крⷭтѣ̀ ст҃ꙋ́ю свою̀ кро́вь и҆злїѧ́ти, є҆́юже и҆скꙋпѝ на́съ ѿ рабо́ты вра́жїѧ. тѣ́мъ бл҃годарѧ́ще вопїе́мъ є҆мꙋ̀: сп҃сѝ правосла́внаго і҆мпера́тора  на́шего, нїкола́ѧ а҆леѯса́ндровича, и҆ ст҃и́телей, и҆ гра́дъ, и҆ всѧ̑ лю́ди честно́ю твое́ю ри́зою защитѝ, и҆ сп҃сѝ дꙋ́шы на́шѧ ꙗ҆́кѡ чл҃вѣколю́бецъ. 
</TROPARION></LITURGY></SERVICE>
<SERVICE>
<LITURGY>
<KONTAKION Type="1" Tone="4">
 Ѡ҆дѣѧ́нїе нетлѣ́нїѧ, сп҃си́тельнагѡ цѣле́нїѧ, всѣ̑мъ человѣ́кѡмъ влⷣко дарова́лъ є҆сѝ твоѐ бж҃е́ственное сокро́вище, честнꙋ́ю ри́зꙋ, ꙗ҆́же є҆́сть хїтѡ́нъ, є҆́юже живоно́снꙋю и҆ ст҃ꙋ́ю пло́ть вочл҃вѣ́ченїѧ твоегѡ̀ ѡ҆дѣ́ѧти бл҃говоли́лъ є҆сѝ. сїю̀ жела́нїемъ прїе́млюще свѣ́тлѡ пра́зднꙋемъ, стра́хомъ же и҆ любо́вїю, ꙗ҆́кѡ бл҃года́телю воспѣва́юще зове́мъ тѝ хрⷭтѐ: сохранѝ въ ми́рѣ бл҃говѣ́рнаго і҆мпера́тора на́шего, нїкола́ѧ а҆леѯса́ндровича, и҆ ст҃и́телей и҆ всѧ̑ лю́ди, по вели́цѣй твое́й млⷭти. 
</KONTAKION></LITURGY></SERVICE>
</SAINT>
