<COMMONPRAYER>
<HEADER Value=""/>
<TEXT Value="Всест҃а́ѧ трⷪ҇це, є҆диносꙋ́щнаѧ держа́во, 
нераздѣ́льное црⷭ҇тво, всѣ́хъ бл҃ги́хъ вина̀, 
бл҃говоли́ же и҆ ѡ҆ мнѣ̀ грѣ́шнѣмъ: ѹ҆твердѝ, 
вразꙋмѝ се́рдце моѐ, и҆ всю̀ мою̀ ѿимѝ скве́рнꙋ. 
просвѣтѝ мою̀ мы́сль, да вы́нꙋ сла́влю, пою̀ и҆ 
покланѧ́юсѧ, и҆ глаго́лю: є҆ди́нъ ст҃ъ, є҆ди́нъ гдⷭ҇ь, 
і҆и҃съ хрⷭ҇то́съ, во сла́вꙋ бг҃а ѻ҆ц҃а̀, а҆ми́нь."/>
</COMMONPRAYER>
