<COMMONPRAYER>
<TEXT Value="Воскрⷭ҇нїе хрⷭ҇то́во ви́дѣвше, поклони́мсѧ ст҃о́му гдⷭ҇у їи҃су, є҆ди́ному безгрѣ́шному. Крⷭ҇тꙋ̀ твоемꙋ̀ покланѧ́емсѧ, хрⷭ҇тѐ, и҆ ст҃о́е воскрⷭ҇нїе
твоѐ пое́мъ и҆ сла́вимъ: ты́ бо є҆сѝ бг҃ъ на́шъ, ра́звѣ тебѐ и҆но́гѡ
не зна́емъ, и҆́мѧ твоѐ и҆менꙋ́емъ. Прїиди́те всѝ вѣ́рнїи,
поклони́мсѧ ст҃о́му хрⷭ҇то́ву воскрⷭ҇нїю: се́ бо прїи́де крⷭ҇то́мъ ра́дость
всемꙋ̀ мі́ру. Всегда̀ бл҃гословѧ́ще гдⷭ҇а, пое́мъ воскрⷭ҇нїе є҆гѡ̀: распѧ́тїе
бо претерпѣ́въ, сме́ртїю сме́рть разрушѝ."/>
</COMMONPRAYER>
