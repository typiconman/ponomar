<COMMONPRAYER>

<HEADER Value="И҆сповѣ́данїе правосла́вныѧ вѣ́ры"/>
<TEXT Value="Вѣ́рꙋю во є҆ди́наго бг҃а ѻ҆ц҃а̀ вседержи́телѧ, 
творца̀ нб҃ꙋ и҆ землѝ, ви҄димымъ же всѣ҄мъ и҆ 
неви҄димымъ. И҆ во є҆ди́наго гдⷭа ї҆и҃са хрⷭта̀, сн҃а 
бж҃їѧ, є҆диноро́днаго, и҆́же ѿ ѻ҆ц҃а̀ рожде́ннаго 
пре́жде всѣ́хъ вѣ҄къ: Свѣ́та ѿ свѣ́та, бг҃а 
и҆́стинна ѿ бг҃а и҆́стинна, рожде́нна, не сотворе́нна, 
є҆диносꙋ́щна ѻ҆ц҃ꙋ̀, и҆́мже всѧ҄ бы́ша. На́съ ра́ди 
человѣ҄къ, и҆ на́шегѡ ра́ди сп҃се́нїѧ, сше́дшаго съ 
нб҃съ, и҆ воплоти́вшагосѧ ѿ дх҃а ст҃а и҆ мр҃ї́и дв҃ы, 
и҆ вочл҃вѣ́чшасѧ. Распѧ́таго же за ны̀ при понтї́йстѣмъ 
пїла́тѣ и҆ страда́вша, и҆ погребе́на, и҆ воскр҃сшаго въ 
тре́тїй де́нь по писа́нїємъ. И҆ возше́дшаго на нб҃са̀, 
и҆ сѣдѧ́ща ѡ҆деснꙋ́ю ѻ҆ц҃а̀. И҆ па́ки грѧдꙋ́щаго со 
сла́вою, сꙋди́ти живы҄мъ и҆ мє́ртвымъ, є҆гѡ́же црⷭтвїю 
не бꙋ́детъ конца̀.
И҆ въ дх҃а ст҃а́го, гдⷭа, животворѧ́щаго, и҆́же ѿ 
ѻ҆ц҃а̀ и҆сходѧ́щаго, и҆́же со ѻ҆ц҃е́мъ и҆ сн҃омъ 
спокланѧ́ема и҆ ссла́вима, глаго́лавшаго прⷪро́ки. Во 
є҆ди́нꙋ ст҃ꙋ́ю собо́рнꙋю, и҆ а҆пⷭльскꙋю цр҃ковь. 
И҆сповѣ́дꙋю є҆ди́но креще́нїе во ѡ҆ставле́нїе 
грѣхѡ́въ. Ча́ю воскрⷭнїѧ ме́ртвыхъ. И҆ жи́зни бꙋ́дꙋщагѡ 
вѣ́ка, а҆ми́нь."/>

</COMMONPRAYER>