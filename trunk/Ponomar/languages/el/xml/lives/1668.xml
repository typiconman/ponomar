<SAINT>

<NAME Nominative="Όσιος Αντώνιος ο νέος ο Θαυματουργός" Short="Όσιος Αντώνιος"/>
<LIFE Id="saintgr" Copyright="saint.gr">
 Ο Όσιος Αντώνιος καταγόταν από τη Βέροια της Μακεδονίας και έζησε στο τέλος του 10ου ή στις αρχές του 11ου αιώνα μ.Χ.. Νέος ακόμη πήγε στην Μονή της Πιερίας όπου έγινε μοναχός, τύπος και κανόνας σ’ όλη την αδελφότητα. Στη συνέχεια αποχώρησε από την μονή της μετανοίας του και με την άδεια του ηγουμένου εγκαταστάθηκε σε μια κοντινή σπηλιά. Εκεί ασκήτεψε για 50 χρόνια με αυστηρή προσευχή και άσκηση και κοιμήθηκε ειρηνικά, σε ηλικία 94 ετών, μένοντας άταφος. Κατά τύχη τα σκυλιά κάποιου κυνηγού βρήκαν το άγιο λείψανό του. Το περισυνέλεξαν και το έθαψαν με ευλάβεια και τιμές στη Βέροια, ενώ στον τόπο της ταφής του έκτισαν ναό στ’ όνομά του, ο οποίος σώζεται μέχρι σήμερα.<br /><br />Ο Όσιος Αντώνιος ο νέος ο Θαυματουργός είναι πολιούχος της Βέροιας.
</LIFE></SAINT>