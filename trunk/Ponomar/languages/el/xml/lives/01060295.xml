<SAINT>

<NAME Nominative="Όσιος Ευάγριος" Short="Όσιος Ευάγριος"/>
<LIFE Id="saintgr" Copyright="saint.gr">
 Ο Όσιος Ευάγριος καταγόταν από την Ιβηρία και ήταν υιός ιερέως. Χειροτονήθηκε αναγνώστης από τον Μέγα Βασίλειο και χειροτονήθηκε διάκονος από τον αδελφό του Μεγάλου Βασιλείου, Επίσκοπο Νύσσης Γρηγόριο. Ο Θεός τον προίκισε με το χάρισμα της ρητορικής δεινότητας. Από αυτό οδηγήθηκε σε υπερηφάνεια και λίγο έλειψε να χάσει την σωφροσύνη του, αφού η αμαρτία του εγωισμού τον οδήγησε στο να ερωτευθεί κάποια πλούσια γυναίκα. Ήλθε όμως σε μετάνοια και οδήγησε τα βήματά του στα Ιεροσόλυμα, όπου και πάλι αντιμετώπισε τον πειρασμό της υπερηφάνειας. Πνευματικός του σύμβουλος στάθηκε η Οσία Μελάνη η Ρωμαία (τιμάται 31 Δεκεμβρίου), που ασκήτευε σε ένα μικρό και πενιχρό κελί των Ιεροσολύμων. Έτσι ο Άγιος κατέφυγε σε κάποιο όρος της Νιτρίας, όπου έζησε το μοναχικό πολίτευμα με προσευχή, νηστεία και εγκράτεια. Ο Θεός δεν τον εγκατέλειψε και τον αξίωσε του προορατικού χαρίσματος. Ο Όσιος Ευάγριος κοιμήθηκε με ειρήνη περί το 415 μ.Χ.
</LIFE></SAINT>