<SAINT>

<NAME Nominative="Σύναξη της Παναγίας της Καλαμιώτισσας στην Ανάφη" Short="Σύναξη της"/>
<LIFE Id="saintgr" Copyright="saint.gr">
 Η μονή της Παναγίας Καλαμιώτισσας, που πήρε αυτό το όνομα γιατί η εικόνα της βρέθηκε δεμένη πάνω σε ένα καλάμι, βρίσκεται στην κορυφή του βραχώδους όρους Κάλαμος, ύψους 460 μ. Εκτός από το καθολικό που είναι ένας μονόχωρος τρουλαίος ναός με υψηλές αναλογίες, οκτάπλευρο εξωτερικά τύμπανο τρούλου, ευρεία ημικυκλική αψίδα ιερού και δίτοξο νεοκλασικό καμπαναριό, σώζονται ακόμη τέσσερα κελιά και μία υδατοδεξαμενή. Το καθολικό σώζει εσωτερικά ξυλόγλυπτο τέμπλο του 18ου μ.Χ. αιώνα, αλλά οι εικόνες έχουν μεταφερθεί στο κάτω μοναστήρι. Απέναντι από το καθολικό εντοιχισμένη στην πρόσοψη κελιού μαρμάρινη πλάκα φέρει εγχάρακτη επιγραφή, στην οποία αναγράφεται 1715 μ.Χ., Απριλίου 15 και αναφέρεται ως κτήτορας ο ταπεινός Μελέτιος Ιερομόναχος Μπεχούζος..<br /><br />Από τα χρόνια της Τουρκοκρατίας ως τις μέρες μας, η Μονή λειτουργεί ως προσκύνημα με εξαιρετική απήχηση μέσα κι έξω από τα όρια της Ανάφης. Εκεί γίνεται στις 7-8 Σεπτεμβρίου το μεγάλο πανηγύρι του νησιού.
</LIFE></SAINT>