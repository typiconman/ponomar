<SAINT>

<NAME Nominative="Άγιος Ευθύμιος Πατριάρχης Κωνσταντινούπολης" Short="Άγιος Ευθύμιος"/>
<LIFE Id="saintgr" Copyright="saint.gr">
 Τη μνήμη του Αγίου Ευθυμίου, αναγράφει ο Γεδεών στο Εορτολόγιό του σελ. 149.<br /><br />Ο Ευθύμιος αυτός είναι, που πατριάρχευσε από το 907 - 912 μ.Χ. και μετά την παύση του Αλεξάνδρου, αδελφού του Λέοντα του Σοφού.<br /><br />Ο Άγιος Ευθύμιος ακολούθησε από πολύ νωρίς τον μοναχικό βίο και υπήρξε πνευματικός του αυτοκράτορα Λέοντος ΣΤ' του Σοφού (886 - 912 μ.Χ.), από τον οποίο τιμήθηκε και με το αξίωμα του συγκέλλου.<br /><br />Μετά την απομάκρυνση του πατριάρχου Νικολάου Α' του Μυστικού (α' 901 - 907 μ.Χ., β' 912 - 925 μ.Χ.) λόγω του τετάρτου γάμου του αυτοκράτορα, ο Ευθύμιος πείστηκε να ανέλθη στον Πατριαρχικό Θρόνο της βασιλεύουσας και αναγνώρισε «κατ᾽ οἰκονομίαν» τον τέταρτο γάμο του αυτοκράτορα. Μετά τον θάνατο όμως του Λέοντος του Σοφού, ο Ευθύμιος διώχθηκε από τον θρόνο, καθαιρέθηκε στη σύνοδο που συνήλθε στη Μαγναύρα και εξορίστηκε στη Μονή του Αγαθού, όπου και πέθανε στις 5 Αυγούστου 917 μ.Χ.<br /><br />Εκτός των χρονογράφων της εποχής, τα γεγονότα της ζωής και δράσης του Ευθυμίου διηγείται και ο βίος, ο οποίος γράφηκε μεταξυ των ετών 920 μ.Χ. και 925  μ.Χ. από άγνωστο συγγραφέα και έχει εκδοθεί από τους:<br />α) C. de Boor, Vita Euthymii, Ein Anecdoton zur Geschichte Leos des Weisen, Berlin 1888<br />β) P. Karlin - Hayter, «Vita St. Euthymii», στο Βυζαντιον, τ. 25/27 (1955/1957),<br />γ) Του ιδίου, Vita Euthymii patriarchae CP, Text translation, Introduction and Commentary (Bibliotheque de Byzantion)<br />δ) A. P. Kazdan, Dve Vizantiiskie Chroniki X veka, Μόσχα 1959.<br /><br />Ο βίος του Ευθυμίου Κωνσταντινουπόλεως αποτελεί σημαντική ιστορική πηγή για τη βασιλεία του αυτοκράτορος Λέοντος ΣΤ' του Σοφού.<br /><br />Σώζονται δυο θεομητορικές ομιλίες του καθώς και ένας κανόνας στη Θεοτόκο, που είναι ανέκδοτος (Κώδικας Ξενοφ. 69 στο Άγιο Όρος).
</LIFE></SAINT>