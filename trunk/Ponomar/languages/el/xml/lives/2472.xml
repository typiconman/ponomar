<SAINT>

<NAME Nominative="Άγιος Δημήτριος ο μεγάλος Πρίγκιπας" Short="Άγιος Δημήτριος"/>
<LIFE Id="saintgr" Copyright="saint.gr">
 Ο Άγιος Δημήτριος Ντονσκόι γεννήθηκε το 1350 μ.Χ. Την πνευματική ανατροφή του είχε αναλάβει ο Επίσκοπος της Μόσχας Αλέξιος. Η ευσέβεια του Δημητρίου συνδιαζόταν με την ικανότητά τουστή διοίκηση. Έτσι αφιέρωσε τον εαυτό του στην ένωση της Ρωσικής γης και στην απελευθέρωσή της από τον ζυγό των Ταταρομογγόλων, ως στη διακονία της Εκκλησίας.<br /><br />Προετοιμαζόμενος για την αποφασιστική μάχη με τις ορδές του Μαμάι, ο Άγιος Δημήτριος ζήτησε την ευλογία του Οσίου Σεργίου του Ραντονέζ. Ο Όσιος Γέροντας ενθάρρυνε τον πρίγκιπα και του έστειλε ως συμπαραστάτες τους μοναχούς Αλέξανδρο (Περεσβιάτ) και Ανδρέα (Οσλιάμπι). για τη νίκη του στο πεδίο της μάχης Κουλικώφ (μεταξύ των ποταμών Ντόν και Νεπριάντβα), κατά την ημέρα της εορτής του Γενεσίου της Θεοτόκου, ο πρίγκιπας Δημήτριος πήρε το όνομα Ντονσκόι.<br /><br />Ο Άγιος οικοδόμησε τη μονή Ουσπένσκι στον ποταμό Ντουμπένκα και έκτισε το ναό του Γενεσίου της Θεοτόκου στο κοιμητήριο, όπου είχαν ενταφιασθεί οι στρατιώτες που έπεσαν στη μάχη.<br /><br />Ο Άγιος Δημήτριος κοιμήθηκε με ειρήνη το 1389 μ.Χ. και ενταφιάσθηκε στο ναό των Αρχαγγέλων του Κρεμλίνου της Μόσχας.
</LIFE></SAINT>