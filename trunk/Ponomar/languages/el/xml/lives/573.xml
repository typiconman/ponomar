<SAINT>

<NAME Nominative="Όσιος Μιχαίας" Short="Όσιος Μιχαίας"/>
<LIFE Id="saintgr" Copyright="saint.gr">
 Ο Όσιος Μιχαίας του Ραντονέζ ήταν ένας από τους πρώτους υποτακτικούς του Αγίου Σεργίου του Ραντονέζ και έζησε μαζί του στο ίδιο κελλί. Κάτω από την καθοδήγησή του έφθασε σε μεγάλο βαθμό πνευματικής τελειώσεως. Για την πραότητα της ψυχής του και την αγωνιστικότητα της καρδιάς του, εμφανίσθηκε και σε αυτόν η Υπεραγία Θεοτόκος. Μια φορά, όταν ο Άγιος Σέργιος είχε ολοκληρώσει τον πρωινό κανόνα της προσευχής, κάθισε κάτω για λίγο, προκειμένου να ξεκουραστεί, αλλά ξαφνικά είπε στον υποτακτικό του: «Να είσαι έτοιμος, παιδί μου, θα έχουμε μια θαυμάσια επίσκεψη».<br /><br />Μόλις που είχε ψιθυρίσει αυτές τις λέξεις και μια φωνή ακούσθηκε: «Η Πάναγνος πλησιάζει». Ξαφνικά εκεί έλαμψε ένα φως εντονότερο από τον ήλιο. Ο Όσιος Μιχαίας έπεσε στο έδαφος από φόβο και στάθηκε εκεί σαν να ήταν νεκρός. Όταν ο Άγιος Σέργιος σήκωσε επάνω τον υποτακτικό του, τον ρώτησε: «Πες μου, πάτερ, ποιος είναι ο λόγος γι' αυτό το θαυμάσιο όραμα;». Εκείνος δεν μπορούσε να αρθρώσει λέξη από το φόβο του. Και ο Άγιος Σέργιος του εξήγησε σχετικά με την εμφάνιση της Υπεραγίας Θεοτόκου και την προστασία της.<br /><br />Ο Όσιος Μιχαίας κοιμήθηκε με ειρήνη το 1385 μ.Χ. Τα ιερά λείψανά του φυλάσσονται σε μία κρύπτη στη Λαύρα της Αγίας Τριάδος του Αγίου Σεργίου. Στις 10 Δεκεμβρίου του 1734 μ.Χ. επάνω από τον τάφο του Οσίου Μιχαίου εγκαινιάσθηκε ναός αφιερωμένος στο γεγονός της εμφανίσεως της Υπεραγίας Θεοτόκου και στη μνήμη των Αγίων Αποστόλων Πέτρου και Ιωάννου του Θεολόγου.
</LIFE></SAINT>