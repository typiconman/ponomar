<SAINT>
<NAME Nominative="Όσιοι Διονύσιος και Μητροφάνης οι Αγιορείτες"/>
<LIFE Id="saintgr" Copyright="saint.gr">
Οι Όσιοι Διονύσιος και Μητροφάνης γεννήθηκαν στις αρχές του 16ου αιώνα μ.Χ., άγνωστο που.<br /><br />Ανατράφηκαν σύμφωνα με τις επιταγές του Ευαγγελίου και ιδιαίτερα ο Διονύσιος επιδόθηκε πολύ στα γράμματα. Αργότερα έγινε μοναχός στη Μονή του Στουδίου και επιθυμώντας ανώτερη ησυχαστική ζωή, αναχώρησε για το Άγιον Όρος. Εκεί, σε κάποιο κελί, κοντά στη Σκήτη των Καρυών, επιδόθηκε στη μελέτη και στην εργασία της ασκητικής φιλοσοφίας. Επειδή όμως και εκεί δεν μπορούσε να ησυχάσει, πήγε σε κάποιο ησυχαστήριο της Μικρός Αγίας Άννας.<br /><br />Εδώ, μαζί με τον μαθητή του Μητροφάνη, μέσα σε μια σπηλιά, ασκήτευαν στην εν Χριστώ ζωή.<br /><br />Αργότερα ο Μητροφάνης, με απόφαση των Πατέρων, βγήκε από το Άγιον Όρος και δίδασκε τον λόγο του Θεού στη γύρω περιοχή. Έπειτα, επανήλθε στον Γέροντα του Διονύσιο.<br /><br />Έτσι θεάρεστα και ασκητικά αφού έζησαν και οι δύο, ο μεν Διονύσιος απεβίωσε ειρηνικά την 9η Ιουλίου 1606 μ.Χ. (άλλα χειρόγραφα όμως αναφέρουν την κοίμηση του την 6η Οκτωβρίου 1596 μ.Χ. ή 1602 μ.Χ.), ο δε Μητροφάνης λίγο χρονικό διάστημα αργότερα.<br /><br />Στη Σκήτη της Αγίας Άννας, σώζεται ιδιόγραφο βιβλίο ποικίλης ύλης, με την υπογραφή του Όσιου Διονυσίου του Ρήτορα, και με τον τίτλο «Κουβαράς».
</LIFE>
<TROPARION Tone="" Podoben="">
θείοις άνθραξι, της εγκράτειας, πάθη φλέξαντες, τα φρυγανώδη, ασκητικώς εν τω Άθω ηστράψατε, τω γαρ αδύτω φωτί λαμπρυνόμενοι, των θεοφόρων εφάμιλλοι ώφθητε, Διονύσιε σοφέ, και θείε Μητρόφανες, αιτούμενοι ημίν το μέγα έλεος.
</TROPARION>
</SAINT>
