<SAINT>

<NAME Nominative="Όσιος Νεκτάριος ο Αθωνίτης" Short="Όσιος Νεκτάριος"/>
<LIFE Id="saintgr" Copyright="saint.gr">
 Πατρίδα του Οσίου Νεκταρίου ήταν το Μοναστήρι της Μακεδονίας και γεννήθηκε το 1406 μ.Χ. Σε κάποια επιδρομή των Αγαρηνών, για να αποφύγουν οι γονείς του τη σύλληψη, κατέφυγαν σε κάποιο βουνό. Κατόπιν ο πατέρας του Νεκταρίου, με τη συγκατάθεση της γυναίκας του, πήρε τα δύο αγόρια του και έγινε μοναχός με το όνομα Παχώμιος, στο μοναστήρι των Αγίων Αναργύρων, που βρισκόταν στους πρόποδες του βουνού που είχαν κρυφτεί.<br /><br />Κατόπιν όμως, κάποιος μοναχός Διονύσιος Ιάγαρις, που ανήκε στο κελί των Αρχαγγέλων, κοντά στις Καρυές του Άγιου Όρους, πήρε τον Νικόλαο - αυτό ήταν το βαπτιστικό του όνομα - και τον πήγε στο Άγιον Όρος. Εκεί έγινε μοναχός με τον όνομα Νεκτάριος και προσκολλήθηκε στον Πνευματικό Γέροντα Φιλόθεο, που είχε διορατικό χάρισμα.<br /><br />Από τότε ο Νεκτάριος αρχίζει μια αξιοζήλευτη ασκητική ζωή, που οι σπάνιες αρετές του έγιναν γνωστές σ' όλο το Άγιον Όρος. Ο σατανάς πολλές φορές θέλησε και μέσω των συνασκητών του, να τον ρίξει στην αμαρτία, αλλά ο Νεκτάριος με τη χάρη του Θεού και την μεγάλη του ταπεινοφροσύνη, κατόρθωνε και αντιμετώπιζε τις δοκιμασίες αυτές. Ο Όσιος Νεκτάριος απεβίωσε ειρηνικά στις 5 Δεκεμβρίου του 1500 μ.Χ.
</LIFE></SAINT>