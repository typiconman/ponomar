<SAINT>

<NAME Nominative="Άγιος Ηλίας ο Ομολογητής εκ Ρουμανίας" Short="Άγιος Ηλίας"/>
<LIFE Id="saintgr" Copyright="saint.gr">
 Ο Άγιος Ηλίας, ο Ομολογητής, γεννήθηκε το έτος 1600 μ.Χ. στην Τρανσυλβανία και καταγόταν από πτωχή και ευσεβή οικογένεια. Από νεαρή ηλικία αγάπησε τον μοναχισμό και έγινε μοναχός στη μονή Πούτνα. Λόγω της θεοφιλούς πολιτείας του, μετά τον θάνατο του Μητροπολίτη Τρανσυλβανίας Γενναδίου (κοιμήθηκε 3 Σεπτεμβρίου 1640 μ.Χ.) και με τη συγκατάθεση του βοεβόδα της Μολδαβίας Βασιλείου Λούπου, εξελέγη Επίσκοπος Τρανσυλβανίας.<br /><br />Ο Άγιος υπερασπίσθηκε, ως Επίσκοπος, την ορθόδοξη πίστη με όλη του τη δύναμη. Γι' αυτό φυλακίσθηκε και υπέφερε τα πάνδεινα. Μετά από εννέα μήνες έγκλειστου βίου στη φυλακή, απελευθερώθηκε και πήγε στη Μολδαβία. Κατά το έτος 1656 μ.Χ. εξελέγη Επίσκοπος στο Χους και πάλι αγωνίσθηκε σκληρά για την υπεράσπιση της Εκκλησίας και της ορθοδόξου πίστεως.<br /><br />Ο Άγιος Ηλίας κοιμήθηκε με ειρήνη το έτος 1678 μ.Χ.
</LIFE></SAINT>