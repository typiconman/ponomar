<SAINT>
<NAME Nominative="Προφήτης Μωυσής ο Θεόπτης"/>
<LIFE Id="saintgr" Copyright="saint.gr">
Ο Προφήτης και Θεόπτης Μωυσής, υπολογίζεται ότι γεννήθηκε στην Αίγυπτο το 1569 π.χ. Ο πατέρας του ήταν Εβραίος, ονομαζόταν Άβραμ και καταγόταν από τη φυλή του Λευί και η μητέρα του Ιωχαβέδ. Όταν ο Φαραώ διέταξε να σφάξουν τα νήπια των Εβραίων η μητέρα του τον έβαλε σ' ένα κιβώτιο και τον άφησε στις όχθες του Νείλου, τον βρήκε όμως η κόρη του Φαραώ Θέρμουθιν (ή Mέρις ή Mέρρινα), τον υιοθέτησε και τον μόρφωσε άριστα στην Αιγυπτιακή σοφία.<br /><br />Όταν ήταν σαράντα χρονών σκότωσε κάποιον και κατέφυγε στη γη Μαδιάμ, όπου έγινε βοσκός. Εκεί παντρεύτηκε την Σαπφώρα, θυγατέρα του Iοθόρ, και απέκτησε δύο γιους. Όταν βοσκούσε τα πρόβατα στη Χωρίθ είδε ένα θαύμα την καιόμενη αλλά μη φλεγόμενη βάτο και άκουσε τη φωνή του Θεού που του ζητούσε να ελευθερώσει τους Εβραίους από το Φαραώ, πράγμα που τελικά έγινε.<br /><br />Τελικά ο Μωυσής δεν αξιώθηκε να δει τη γη της επαγγελίας παρά μόνο από μακριά, στην κορυφή του όρους Νεβώ όπου πέθανε και τάφηκε σε ηλικία 120 ετών.<br /><br />Να σημειώσουμε τέλος, ότι στους χρόνους του Μεγάλου Κωνσταντίνου εφέρθη η θαυματουργός ράβδος του προφήτη Μωυσή στην Κωνσταντινούπολη, και βγήκε ο αυτοκράτωρ πεζός και την προϋπάντησε. Έκτισε δε Ναό της Θεοτόκου και έβαλε τη ράβδο μέσα σ' αυτόν. Έπειτα την μετέφερε στο παλάτι, όπως γράφει ο Γεώργιος ο Κωδινός.
</LIFE>
<TROPARION Tone="γ’" Podoben="Θείας πίστεως">
Γνόφον ἄυλον, τεθεαμένος, νόμον ἔνθεον, πλαξὶν ἐδέξω, ὡς θεάμων μυστηρίων τοῦ Πνεύματος καὶ καταπλήξας τὴν Αἴγυπτον θαύμασι, δημαγωγὸς Ἰσραὴλ ἐχρημάτισας. Μωυσῆ ἔνδοξε, Χριστὸν τὸν Θεὸν ἱκέτευε, δωρήσασθαι ἠμιν τὸ μέγα ἔλεος.
</TROPARION>
<TROPARION Tone="β’" Podoben="">
Τοῦ Προφήτου σου Μωϋσέως τὴν μνήμην, Κύριε, ἑορτάζοντες, δι᾽αὐτοῦ σε δυσωποῦμεν· Σῶσον τὰς ψυχὰς ἡμῶν.
</TROPARION>
</SAINT>
