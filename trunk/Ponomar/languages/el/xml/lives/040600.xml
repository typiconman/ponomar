<SAINT>

<NAME Nominative="Άγιοι Εκατόν είκοσι Μάρτυρες που μαρτύρησαν στην Περσία" Short="Άγιοι Εκατόν"/>
<LIFE Id="saintgr" Copyright="saint.gr">
 Οι Άγιοι αυτοί Μάρτυρες μαρτύρησαν επί βασιλέως της Περσίας Σαβωρίου (325 - 379 μ.Χ.). Ο ασεβής βασιλέας των Περσών, αφού κυρίευσε την επικράτεια των Βυζαντινών και κατέστρεψε πολλά κάστρα και χώρες, συνέλαβε πολλούς αιχμαλώτους από τους Χριστιανούς. Από αυτούς άλλοι σφαγιάσθηκαν και άλλοι πέθαναν στον δρόμο από κακουχίες. Οι εκατόν είκοσι Μάρτυρες οδηγήθηκαν στην Περσία δεμένοι με αλυσίδες και κλείσθηκαν στη φυλακή. Επειδή οι Άγιοι ομολόγησαν την πίστη τους στον Χριστό και αρνούνταν να θυσιάσουν στα είδωλα, ο Σαβώριος τους έριξε μέσα σε φωτιά και έτσι τελειώθηκε ο βίος τους.<br /><br />Το μαρτύριο των Αγίων έγινε μεταξύ των ετών 344-347 μ.Χ.<br /><br />Ίσως να είναι οι ίδιοι με αυτούς που μαρτύρησαν μαζί με τον επίσκοπο Σαδώθ (19 Οκτωβρίου και 20 Φεβρουαρίου).
</LIFE></SAINT>