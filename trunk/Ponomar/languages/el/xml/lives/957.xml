<SAINT>

<NAME Nominative="Όσιος Ιωακείμ ο νέος ο θεοφόρος" Short="Όσιος Ιωακείμ"/>
<LIFE Id="saintgr" Copyright="saint.gr">
 Ο Όσιος Ιωακείμ γεννήθηκε στα τέλη του 16ου αιώνα, στο χωριό Σκιαδά της επαρχίας των Παλαιών Πατρών. Σε νεαρή ηλικία και παρά τη θέληση του, αρραβωνιάστηκε μια ευσεβή νέα, που καταγόταν από το ίδιο χωριό. Ο Ιωακείμ όμως, φλεγόμενος του πόθου της μοναχικής ζωής, εγκατέλειψε γονείς και αρραβωνιαστικιά και έγινε μοναχός. Αργότερα έγινε Ιερέας και σύμφωνα με μια επιγραφή της Μονής Νοτενών, υπήρξε ηγούμενος της για αρκετά χρόνια. Έπειτα αναχώρησε σε κάποια σπηλιά, πάνω από τη Μονή, όπου με τη σκληρή ασκητική του ζωή κατάφερε να γίνει επίγειος άγγελος και ουράνιος άνθρωπος. Απεβίωσε ειρηνικά και μετά 10 χρόνια έγινε η ανακομιδή των λειψάνων του. Το λείψανο του βρέθηκε αναλλοίωτο και έβγαζε θαυμάσια ευωδιά. Μετά από λίγα χρόνια, το λείψανο του διαλύθηκε και η κάρα του μαζί με άλλα πολύτιμα αντικείμενα της μονής εκλάπη. Σήμερα στη Μονή αυτή, βρίσκονται λίγα μόνο λείψανα του Αγίου, που ευωδιάζουν και κάνουν διάφορες θεραπείες στους πιστούς.
</LIFE></SAINT>