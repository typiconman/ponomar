<SAINT>

<NAME Nominative="Ακάθιστος Ύμνος" Short="Ακάθιστος Ύμνος"/>
<LIFE Id="saintgr" Copyright="saint.gr">
 Ο Ακάθιστος Ύμνος είναι «Κοντάκιον». «Κοντάκια» παλαιότερα λεγόντουσαν ολόκληροι ύμνοι, ανάλογοι προς τους «Κανόνες». Η ονομασία οφείλεται μάλλον στο κοντό ξύλο επί του οποίου τυλιγόταν η μεμβράνη που περιείχε τον ύμνο. Το πρώτο τροπάριο λέγετε «προοίμιο» ή «κουκούλιο» και τα ακολουθούντα λέγονται «οἶκοι», ίσως διότι ολόκληρος ο ύμνος θεωρείτε ως σύνολο οικοδομημάτων αφιερωμένων στη μνήμη κάποιου αγίου. Κοντάκιο λέγεται συνήθως σήμερα το πρώτο τροπάριο ενός τέτοιου ύμνου. Ο Ακάθιστος Ύμνος περιέχει προοίμιο και 24 «οἴκους». Το προοίμιό του σήμερα είναι τό: «Τὴ Ὑπερμάχω Στρατηγῶ».<br /><br />Η «ἀκροστιχίδα» του ύμνου είναι αλφαβητική.<br /><br />«Ἐφύμνιο» λέγεται η τελευταία φράση του ύμνου που επαναλαμβάνει ο λαός. «Ἐφύμνια» ο Ακάθιστος Ύμνος έχει δυο: Το «Χαῖρε, Νύφη ἀνύμφευτε» στους περιττούς «οἴκους» και το «Ἀλληλούϊα» στους αρτίους.<br /><br />Ἄγγελος πρωτοστάτης,<br />οὐρανόθεν ἐπέμφθη,<br />εἰπεῖν τῇ Θεοτόκω τὸ Χαῖρε·<br />καὶ σὺν τῇ ἀσωμάτῳ φωνῇ,<br />σωματούμενόν σε θεωρῶν, Κύριε,<br />ἐξίστατο καὶ ἵστατο,<br />κραυγάζων πρὸς Αὐτὴν τοιαῦτα·<br />Χαῖρε, δ' ἧς ἡ χαρὰ ἐκλάμψει,<br />χαῖρε, δι' ἧς ἡ ἀρὰ ἐκλείψει.<br />Χαῖρε, τοῦ πεσόντος Ἀδάμ ἡ ἀνάκλησις,<br />χαῖρε, τῶν δακρύων τῆς Εὔας ἡ λύτρωσις.<br />Χαῖρε, ὕψος δυσανάβατον ἀθρωπίνοις λογισμοῖς,<br />χαῖρε, βάθος δυσθεώρητον καὶ ἀγγέλων ὀφθαλμοῖς.<br />Χαῖρε, ὅτι ὑπάρχεις Βασιλέως καθέδρα,<br />χαῖρε, ὅτι βαστάζεις τὸν βαστάζοντα πάντα.<br />Χαῖρε, ἀστὴρ ἐμφαίνων τὸν ἥλιον,<br />χαῖρε, γαστὴρ ἐνθέου σαρκώσεως.<br />Χαῖρε, δι' ἧς νεουργεῖται ἡ κτίσις,<br />χαῖρε, δι' ἧς βρεφουργεῖται ὁ Κτίστης.<br />Χαῖρε, Νύμφη ἀνύμφευτε.<br /><br />Βλέπουσα ἡ Ἁγία,<br />ἑαυτήν ἐν ἁγνείᾳ,<br />φησὶ τῷ Γαβριὴλ θαρσαλέως·<br />τὸ παράδοξόν σου τῆς φωνῆς,<br />δυσπαράδεκτόν μου τῇ ψυχῇ φαίνεται·<br />ἀσπόρου γὰρ συλλήψεως,<br />τὴν κύησιν πὼς λέγεις κράζων·<br />Ἀλληλούια.<br /><br />Γνῶσιν ἄγνωστον γνῶναι,<br />ἡ Παρθένος ζητοῦσα,<br />ἐβόησε πρὸς τὸν λειτουργοῦντα·<br />ἐκ λαγόνων ἁγνῶν,<br />υἷον πῶς ἔσται τεχθῆναι δυνατόν;<br />λέξον μοι.<br />Πρὸς ἥν ἐκεῖνος ἔφησεν ἐν φόβῳ,<br />πλὴν κραυγάζων οὕτω·<br />Χαῖρε, βουλῆς ἀπορρήτου μύστις,<br />χαῖρε, σιγῆς δεομένων πίστις.<br />Χαῖρε, τῶν θαυμάτων Χριστοῦ τὸ προοίμιον,<br />χαῖρε, τῶν δογμάτων αὐτοῦ τὸ κεφάλαιον.<br />Χαῖρε, κλῖμαξ ἐπουράνιε, δι' ἧς κατέβη ὁ Θεός,<br />χαῖρε, γέφυρα μετάγουσα ἀπὸ γῆς πρὸς οὐρανόν.<br />Χαῖρε, τὸ τῶν Ἀγγέλων πολυθρύλητον θαῦμα,<br />χαῖρε, τὸ τῶν δαιμόνων πολυθρήνητον τραῦμα.<br />Χαῖρε, τὸ φῶς ἀρρήτως γεννήσασα,<br />χαῖρε, τὸ πῶς μηδένα διδάξασα.<br />Χαῖρε, σοφῶν ὑπερβαίνουσα γνῶσιν,<br />Χαῖρε, πιστῶν καταυγάζουσα φρένας.<br />Χαῖρε, Νύμφη Ἀνύμφευτε.<br /><br />Δύναμις τοῦ Ὑψίστου,<br />ἐπεσκίασε τότε,<br />πρὸς σύλληψιν τῇ Ἀπειρογάμω·<br />καὶ τὴν εὔκαρπον ταύτης νηδύν,<br />ὡς ἀγρὸν ὑπέδειξεν ἡδὺν ἅπασι,<br />τοῖς θέλουσι θερίζειν σωτηρίαν,<br />ἐν τῷ ψάλλειν οὕτως·<br />Ἀλληλούια.<br /><br />Ἔχουσα θεοδόχον,<br />ἡ Παρθένος τὴν μήτραν,<br />ἀνέδραμε πρὸς τὴν Ἐλισάβετ.<br />Τὸ δὲ βρέφος ἐκείνης εὐθὺς ἐπιγνόν,<br />τὸν ταύτης ἀσπασμὸν ἔχαιρε,<br />καὶ ἅλμασιν ὡς ἄσμασιν,<br />ἐβόα πρὸς τὴν Θεοτόκον·<br />Χαῖρε, βλαστοῦ ἀμάραντου κλῆμα,<br />χαῖρε, καρποῦ ἀκήρατου κτῆμα.<br />Χαῖρε, γεωργὸν γεωργοῦσα φιλάνθρωπον,<br />χαῖρε, φυτουργὸν τῆς ζωῆς ἠμῶν φύουσα,<br />Χαῖρε, ἄρουρα βλαστάνουσα εὐφορίαν οἰκτιρμῶν,<br />χαῖρε, τράπεζα βαστάζουσα εὐθηνίαν ἱλασμῶν.<br />Χαῖρε, ὅτι λειμῶνα τῆς τρυφῆς ἀναθάλλεις,<br />χαῖρε, ὅτι λιμένα τῶν ψυχῶν ἑτοιμάζεις.<br />Χαῖρε, δεκτὸν πρεσβείας θυμίαμα,<br />χαῖρε, παντός τοῦ κόσμου ἐξίλασμα.<br />Χαῖρε, Θεοῦ πρὸς θνητοὺς εὐδοκία,<br />χαῖρε, θνητῶν πρὸς Θεὸν παρρησία.<br />Χαῖρε, Νύμφη ἀνύμφευτε.<br /><br />Ζάλην ἔνδοθεν ἔχων,<br />λογισμῶν ἀμφιβόλων,<br />ὁ σώφρων Ἰωσὴφ ἐταράχθη·<br />πρὸς τὴν ἄγαμόν σὲ θεωρῶν,<br />καὶ κλεψίγαμον ὑπονοῶν Ἄμεμπτε·<br />μαθὼν δέ σου τὴν σύλληψιν,<br />ἐκ Πνεύματος Ἁγίου,<br />ἔφη·<br />Ἀλληλούια.<br /><br />Ἤκουσαν oἱ ποιμένες,<br />τῶν Ἀγγέλων ὑμνούντων,<br />τὴν ἔνσαρκον Χριστοῦ παρουσίαν·<br />καὶ δραμόντες ὡς πρὸς ποιμένα,<br />θεωροῦσι τοῦτον ὡς ἀμνὸν ἄμωμον,<br />ἐν γαστρὶ τῆς Μαρίας βοσκηθέντα,<br />ἥν ὑμνοῦντες εἶπον·<br />Χαῖρε, Ἀμνοῦ καὶ Ποιμένος Μῆτερ,<br />χαῖρε, αὐλὴ λογικῶν προβάτων.<br />Χαῖρε, ἀοράτων ἐχθρῶν ἀμυντήριον,<br />χαῖρε, Παραδείσου θυρῶν ἀνοικτήριον.<br />Χαῖρε, ὅτι τὰ οὐράνια συναγάλλεται τῇ γῇ,<br />χαῖρε, ὅτι τὰ ἐπίγεια συγχορεύει οὐρανοῖς.<br />Χαῖρε, τῶν Ἀποστόλων τὸ ἀσίγητον στόμα,<br />χαῖρε, τῶν Ἀθλοφόρων τὸ ἀνίκητον θάρσος.<br />Χαῖρε, στερρὸν τῆς πίστεως ἔρεισμα,<br />χαῖρε, λαμπρὸν τῆς Χάριτος γνώρισμα.<br />Χαῖρε, δι' ἧς ἐγυμνώθη ὁ Ἅδης,<br />χαῖρε, δι' ἧς ἐνεδύθημεν δόξαν.<br />Χαῖρε, Νύμφη ἀνύμφευτε.<br /><br />Θεοδρόμον ἀστέρα,<br />θεωρήσαντες Μάγοι,<br />τῇ τούτου ἠκολούθησαν αἴγλῃ·<br />καὶ ὡς λύχνον κρατοῦντες αὐτόν,<br />δι' αὐτοῦ ἠρεύνων κραταιὸν Ἄνακτα,<br />καὶ φθάσαντες τὸν ἄφθαστον,<br />ἐχάρησαν αὐτῷ βοῶντες·<br />Ἀλληλούια.<br /><br />Ἴδον παῖδες Χαλδαίων,<br />ἐν χερσὶ τῆς Παρθένου,<br />τὸν πλάσαντα χειρὶ τοὺς ἀνθρώπους·<br />καὶ Δεσπότην νοοῦντες αὐτόν,<br />εἰ καὶ δούλου μορφὴν ἔλαβεν,<br />ἔσπευσαν τοῖς δώροις θεραπεῦσαι,<br />καὶ βοῆσαι τῇ Εὐλογημένῃ·<br />Χαῖρε, ἀστέρος ἀδύτου Μήτηρ,<br />χαῖρε, αὐγὴ μυστικῆς ἡμέρας.<br />Χαῖρε, τῆς ἀπάτης τὴν κάμινον σβέσασα,<br />χαῖρε, τῆς Τριάδος τοὺς μύστας φωτίζουσα.<br />Χαῖρε, τύραννον ἀπάνθρωπον ἐκβαλοῦσα τῆς ἀρχῆς,<br />χαῖρε, Κύριον φιλάνθρωπον ἐπιδείξασα Χριστόν.<br />Χαῖρε, ἡ τῆς βαρβάρου λυτρουμένη θρησκείας,<br />χαῖρε, ἢ τοῦ βορβόρου ρυομένη τῶν ἔργων.<br />Χαῖρε πυρὸς προσκύνησιν παύσασα,<br />χαῖρε, φλογὸς παθῶν ἀπαλλάττουσα.<br />Χαῖρε, πιστῶν ὁδηγὲ σωφροσύνης,<br />χαῖρε, πασῶν γενεῶν εὐφροσύνη.<br />Χαῖρε, Νύμφη ἀνύμφευτε.<br /><br />Κήρυκες θεοφόροι,<br />γεγονότες οἱ Μάγοι,<br />ὑπέστρεψαν εἰς τὴν Βαβυλῶνα,<br />ἐκτελέσαντές σου τὸν χρησμόν,<br />καὶ κηρύξαντές σε τὸν Χριστὸν ἅπασιν,<br />ἀφέντες τὸν Ἡρώδην ὡς ληρώδη,<br />μὴ εἰδότα ψάλλειν·<br />Ἀλληλούια.<br /><br />Λάμψας ἐν τῇ Αἰγύπτῳ,<br />φωτισμὸν ἀληθείας ἐδίωξας,<br />τοῦ ψεύδους τὸ σκότος·<br />τὰ γὰρ εἴδωλα ταύτης Σωτήρ,<br />μὴ ἐνέγκαντά σου τὴν ἰσχὺν πέπτωκεν,<br />οἱ τούτων δὲ ρυσθέντες,<br />ἐβόων πρὸς τὴν Θεοτόκον·<br />Χαῖρε, ἀνόρθωσις τῶν ἀνθρώπων,<br />χαῖρε, κατάπτωσις τῶν δαιμόνων.<br />Χαῖρε, τὴν ἀπάτης τὴν πλάνην πατήσασα,<br />χαῖρε, τῶν εἰδώλων τὴν δόξαν ἐλεγξασα.<br />Χαῖρε, θάλασσα ποντίσασα Φαραὼ τὸν νοητόν,<br />χαῖρε, πέτρα ἡ ποτίσασα τοὺς διψῶντας τὴν ζωὴν.<br />Χαῖρε, πύρινε στῦλε ὁδηγῶν τοὺς ἐν σκότει,<br />χαῖρε, σκέπη τοῦ κόσμου πλατυτέρα νεφέλης.<br />Χαῖρε, τροφὴ τοῦ μάνα διάδοχε,<br />χαῖρε, τρυφῆς ἁγίας διάκονε.<br />Χαῖρε, ἡ γῆ τῆς ἐπαγγελίας,<br />χαῖρε, ἐξ ἧς ρέει μέλι καὶ γάλα.<br />Χαῖρε, Νύμφη ἀνύμφευτε.<br /><br />Μέλλοντος Συμεῶνος,<br />τοῦ παρόντος αἰῶνος,<br />μεθίστασθαι τοῦ ἀπατεῶνος,<br />ἐπεδόθης ὡς βρέφος αὐτῷ,<br />ἀλλ' ἐγνώσθης τούτω καὶ Θεὸς τέλειος·<br />διόπερ ἐξεπλάγη σου τὴν ἄρρητον σοφίαν,<br />κράζων·<br />Ἀλληλούια.<br /><br />Νέαν ἔδειξε κτίσιν,<br />ἐμφανίσας ὁ Κτίστης,<br />ἡμῖν τοῖς ὑπ' αὐτοῦ γενομένοις·<br />ἐξ ἀσπόρου βλαστήσας γαστρός,<br />καὶ φυλάξας ταύτην,<br />ὥσπερ ἦν ἄφθορον,<br />ἵνα τὸ θαῦμα βλέποντες,<br />ὑμνήσωμεν αὐτὴν βοῶντες·<br />Χαῖρε, τὸ ἄνθος τῆς ἀφθαρσίας,<br />χαῖρε, τὸ στέφος τῆς ἐγκρατείας.<br />Χαῖρε, ἀναστάσεως τύπον ἐκλάμπουσα,<br />χαῖρε, τῶν Ἀγγέλων τὸν βίον ἐμφαίνουσα.<br />Χαῖρε, δένδρον ἀγλαόκαρπον, ἐξ οὗ τρέφονται πιστοί,<br />χαῖρε, ξύλον εὐσκιόφυλλον, ὑφ' οὗ σκέπονται πολλοί.<br />Χαῖρε, κυοφοροῦσα ὁδηγὸν πλανωμένοις,<br />χαῖρε, ἀπογεννῶσα λυτρωτὴν αἰχμαλώτοις.<br />Χαῖρε, Κριτοῦ δικαίου δυσώπησις,<br />χαῖρε, πολλῶν πταιόντων συγχώρησις.<br />Χαῖρε, στολὴ τῶν γυμνῶν παρρησίας,<br />χαῖρε, στοργὴ πάντα πόθον νικῶσα.<br />Χαῖρε, Νύμφη ἀνύμφευτε.<br /><br />Ξένον τόκον ἰδόντες,<br />ξενωθῶμεν τοῦ κόσμου, τὸν νοῦν εἰς οὐρανὸν μεταθέντες·<br />διὰ τοῦτο γὰρ ὁ ὑψηλὸς Θεός,<br />ἐπὶ γῆς ἐφάνη ταπεινὸς ἄνθρωπος·<br />βουλόμενος ἑλκύσαι πρὸς τὸ ὕψος,<br />τοὺς αὐτῷ βοώντας·<br />Ἀλληλούια.<br /><br />Ὅλως ἦν ἐν τοῖς κάτω,<br />καὶ τῶν ἄνω οὐδόλως ἀπῆν,<br />ὁ ἀπερίγραπτος Λόγος·<br />συγκατάβασις γὰρ θεϊκή,<br />οὐ μετάβασις τοπικὴ γέγονε,<br />καὶ τόκος ἐκ Παρθένου θεολήπτου,<br />ἀκουούσης ταῦτα·<br />Χαῖρε, Θεοῦ ἀχωρήτου χώρα,<br />χαῖρε, σεπτοῦ μυστηρίου θύρα.<br />Χαῖρε, τῶν ἀπίστων ἀμφίβολον ἄκουσμα,<br />χαῖρε, τῶν πιστῶν ἀναμφίβολον καύχημα.<br />Χαῖρε, ὄχημα πανάγιον τοῦ ἐπὶ τῶν Χερουβείμ,<br />χαῖρε, οἴκημα πανάριστον τοῦ ἐπὶ τῶν Σεραφείμ.<br />Χαῖρε, ἡ τἀναντία εἰς ταὐτὸ ἀγαγοῦσα,<br />χαῖρε, ἡ παρθενίαν καὶ λοχείαν ζευγνῦσα.<br />Χαῖρε, δι' ἧς ἐλύθη παράβασις,<br />χαῖρε, δι' ἧς ἠνοίχθη παράδεισος.<br />Χαῖρε, ἡ κλεὶς τῆς Χριστοῦ βασιλείας,<br />χαῖρε, ἐλπὶς ἀγαθῶν αἰωνίων.<br />Χαῖρε, Νύμφη ἀνύμφευτε.<br /><br />Πᾶσα φύσις Ἀγγέλων,<br />κατεπλάγη τὸ μέγα,<br />τῆς σῆς ἐνανθρωπήσεως ἔργον·<br />τὸν ἀπρόσιτον γὰρ ὡς Θεόν,<br />ἐθεώρει πᾶσι προσιτὸν ἄνθρωπον,<br />ἡμῖν μὲν συνδιάγοντα,<br />ἀκούοντα δὲ παρὰ πάντων οὕτως·<br />Ἀλληλούια.<br /><br />Ρήτορας πολυφθόγγους,<br />ὡς ἰχθύας ἀφώνους,<br />ὁρῶμεν ἐπὶ σοὶ Θεοτόκε·<br />ἀποροῦσι γὰρ λέγειν,<br />τὸ πῶς καὶ Παρθένος μένεις,<br />καὶ τεκεῖν ἴσχυσας·<br />ἡμεῖς δὲ τὸ μυστήριο ν θαυμάζοντες,<br />πιστῶς βοῶμεν·<br />Χαῖρε, σοφίας Θεοῦ δοχεῖον,<br />χαῖρε, προνοίας αὐτοῦ ταμεῖον.<br />Χαῖρε, φιλοσόφους ἀσόφους δεικνύουσα,<br />χαῖρε, τεχνολόγους ἀλόγους ἐλέγχουσα.<br />Χαῖρε, ὅτὶ ἐμωράνθησαν οἱ δεινοὶ συζητηταί,<br />χαῖρε, ὅτι ἐμαράνθησαν οἱ τῶν μύθων ποιηταί.<br />Χαῖρε, τῶν Ἀθηναίων τὰς πλοκὰς διασπῶσα,<br />χαῖρε, τῶν ἁλιέων τὰς σαγήνας πληροῦσα.<br />Χαῖρε, βυθοῦ ἀγνοίας ἐξέλκουσα,<br />χαῖρε, πολλοὺς ἐν γνώσει φωτίζουσα.<br />Χαῖρε, ὁλκὰς τῶν θελόντων σωθῆναι,<br />χαῖρε, λιμὴν τῶν τοῦ βίου πλωτήρων.<br />Χαῖρε, Νύμφη ἀνύμφευτε.<br /><br />Σῶσαι θέλων τὸν κόσμον,<br />ὁ τῶν ὅλων κοσμήτωρ,<br />πρὸς τοῦτον αὐτεπάγγελτος ἦλθε·<br />καὶ ποιμὴν ὑπάρχων ὡς Θεός,<br />δι' ἡμᾶς ἐφάνη καθ' ἡμᾶς ἄνθρωπος·<br />ὁμοίῳ γὰρ τὸ ὅμοιον καλέσας,<br />ὡς Θεὸς ἀκούει·<br />Ἀλληλούια.<br /><br />Τεῖχος εἶ τῶν παρθένων,<br />Θεοτόκε Παρθένε,<br />καὶ πάντων τῶν εἰς σὲ προστρεχόντων.<br />Ὁ γὰρ τοῦ οὐρανοῦ καὶ τῆς γῆς,<br />κατεσκεύασέ σε ποιητής, Ἄχραντε,<br />οἰκήσας ἐν τῇ μήτρα σου,<br />καὶ πάντας σοι προσφωνεῖν διδάξας·<br />Χαῖρε, ἡ στήλη τῆς παρθενίας,<br />χαῖρε, ἡ πύλη τῆς σωτήριας.<br />Χαῖρε, ἀρχηγὲ νοητῆς ἀναπλάσεως,<br />χαῖρε, χορηγὲ θεϊκῆς ἀγαθότητος.<br />Χαῖρε, σὺ γὰρ ἀνεγέννησας τοὺς συλληφθέντας αἰσχρῶς,<br />χαῖρε, σὺ γὰρ ἐνουθέτησας τοὺς συληθέντας τὸν νοῦν.<br />Χαῖρε, ἡ τὸν φθορέα τῶν φρενῶν καταργοῦσα,<br />χαῖρε, ἡ τὸν σπορέα τῆς ἁγνείας τεκοῦσα.<br />Χαῖρε, παστάς ἀσπόρου νυμφεύσεως,<br />χαῖρε, πιστοὺς Κυρίῳ ἁρμόζουσα.<br />Χαῖρε, καλὴ κουροτρόφε παρθένων,<br />χαῖρε, ψυχῶν νυμφοστόλε ἁγίων.<br />Χαῖρε, Νύμφη ἀνύμφευτε.<br /><br />Ὕμνος ἅπας ἡττᾶται,<br />συνεκτείνεσθαι σπεύδων,<br />τῷ πλήθει τῶν πολλῶν οἰκτιρμῶν σου·<br />ἰσαρίθμους γὰρ τῇ ψάμμῳ ὠδάς,<br />ἂν προσφέρωμέν σοι, Βασιλεῦ ἅγιε,<br />οὐδὲν τελοῦμεν ἄξιον,<br />ὧν δέδωκας ἡμῖν τοῖς σοὶ βοῶσιν·<br />Ἀλληλούια.<br /><br />Φωτοδόχον λαμπάδα,<br />τοῖς ἐν σκότει φανεῖσαν,<br />ὁρῶμεν τὴν ἁγίαν Παρθένον·<br />τὸ γὰρ ἄυλον ἅπτουσα φῶς,<br />ὁδηγεῖ πρὸς γνῶσιν θεϊκὴν ἅπαντας,<br />αὐγῇ τὸν νοῦν φωτίζουσα,<br />κραυγῇ δὲ τιμωμένη ταῦτα·<br />Χαῖρε, ἀκτὶς νοητοῦ ἡλίου,<br />χαῖρε, βολὶς τοῦ ἀδύτου φέγγους.<br />Χαῖρε, ἀστραπὴ τὰς ψυχὰς καταλάμπουσα,<br />χαῖρε, ὡς βροντὴ τοὺς ἐχθροὺς καταπλήττουσα.<br />Χαῖρε, ὅτι τὸν πολύφωτον ἀνατέλλεις φωτισμόν,<br />Χαῖρε, ὅτι τὸν πολύρρυτον ἀναβλύζεις ποταμόν.<br />Χαῖρε, τῆς κολυμβήθρας ζωγραφοῦσα τὸν τύπον,<br />χαῖρε, τῆς ἁμαρτίας ἀναιροῦσα τὸν ρύπον.<br />Χαῖρε, λουτὴρ ἔκπλυνων συνείδησιν,<br />χαῖρε, κρατὴρ κιρνῶν ἀγαλλίασιν.<br />Χαῖρε, ὀσμὴ τῆς Χριστοῦ εὐωδίας,<br />χαῖρε, ζωὴ μυστικῆς εὐωχίας.<br />Χαῖρε, Νύμφη ἀνύμφευτε.<br /><br />Χάριν δοῦναι θελήσας,<br />ὀφλημάτων ἀρχαίων,<br />ὁ πάντων χρεωλύτης ἀνθρώπων,<br />ἐπεδήμησε δι’ἑαυτοῦ,<br />πρὸς τοὺς ἀποδήμους τῆς αὐτοῦ Χάριτος·<br />καὶ σχίσας τὸ χειρόγραφον,<br />ἀκούει παρὰ πάντων οὕτως·<br />Ἀλληλούια.<br /><br />Ψάλλοντές σου τὸν τόκον,<br />ἀνυμνοῦμέν σε πάντες,<br />ὡς ἔμψυχον ναόν, Θεοτόκε.<br />Ἐν τῇ σῇ γὰρ οὶκήσας γαστρί,<br />ὁ συνέχων πάντα τῇ χειρὶ Κύριος,<br />ἡγίασεν, ἐδόξασεν, ἐδίδαξε βοᾶν σοὶ πάντας·<br />Χαῖρε, σκηνὴ τοῦ Θεοῦ καὶ Λόγου,<br />χαῖρε, Ἁγία ἁγίων μείζων.<br />Χαῖρε, κιβωτὲ χρυσωθεῖσα τῷ Πνεύματι,<br />χαῖρε, θησαυρὲ τῆς ζωῆς ἀδαπάνητε.<br />Χαῖρε, τίμιον διάδημα βασιλέων εὐσεβῶν,<br />χαῖρε, καύχημα σεβάσμιον ἱερέων εὐλαβῶν.<br />Χαῖρε, τῆς Ἐκκλησίας ὁ ἀσάλευτος πύργος,<br />χαῖρε, τῆς Βασιλείας τὸ ἀπόρθητον τεῖχος.<br />Χαῖρε, δι' ἧς ἐγείρονται τρόπαια,<br />χαῖρε, δι' ἧς ἐχθροὶ καταπίπτουσι.<br />Χαῖρε, χρωτὸς τοῦ ἐμοῦ θεραπεία,<br />χαῖρε, ψυχῆς τῆς ἐμῆς σωτηρία.<br />Χαῖρε, Νύμφη ἀνύμφευτε.<br /><br />Ὦ πανύμνητε Μῆτερ,<br />ἡ τεκοῦσα τὸν πάντων ἁγίων,<br />ἁγιώτατον Λόγον·<br />δεξαμένη γὰρ τὴν νῦν προσφοράν,<br />ἀπὸ πάσης ρῦσαι συμφορᾶς ἅπαντας,<br />καὶ τῆς μελλούσης λύτρωσαι κολάσεως,<br />τοὺς σοὶ βοῶντας·<br />Ἀλληλούια.
</LIFE><SERVICE>
<LITURGY>
<TROPARION Type="1" Tone="8">
 Τὸ προσταχθὲν μυστικῶς λαβὼν ἐν γνώσει, ἐν τῇ σκηνῇ τοῦ Ἰωσὴφ σπουδῇ ἐπέστη, ὁ ἀσώματος λέγων τῇ Ἀπειρογάμω· ὁ κλίνας ἐν καταβάσει τοὺς οὐρανούς, χωρεῑται ἀναλλοιώτως ὅλος ἐν σοι· Ὃν καὶ βλέπων ἐν μήτρᾳ σου, λαβόντα δούλου μορφήν, ἐξίσταμαι κραυγάζων σοι· Χαῖρε Νύμφη ἀνύμφευτε.
</TROPARION></LITURGY></SERVICE>
<SERVICE>
<LITURGY>
<KONTAKION Type="1" Tone="8">
 Τῇ ὑπερμάχῷ στρατηγῷ τὰ νικητήρια, ὡς λυτρωθεῖσα τῶν δεινῶν εὐχαριστήρια, ἀναγράφω σοι ἡ πόλις σου, Θεοτόκε· ἀλλ' ὡς ἔχουσα τὸ κράτος ἀπροσμάχητον, ἐκ παντοίων με κινδύνων ἐλευθέρωσον, ἵνα κράζω σοί· Χαῖρε Νύμφη ἀνύμφευτε.
</KONTAKION></LITURGY></SERVICE>
</SAINT>