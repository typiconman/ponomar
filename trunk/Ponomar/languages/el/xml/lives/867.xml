<SAINT>

<NAME Nominative="Άγιος Λεωνίδης και οι Αγίες Χάρισσα, Νίκη, Γαλήνη, Καλλίδα, Νουνεχία, Βασίλισσα και Θεοδώρα" Short="Άγιος Λεωνίδης"/>
<LIFE Id="saintgr" Copyright="saint.gr">
 Ο Άγιος Λεωνίδης και οι Αγίες αυτές γυναίκες, έζησαν στα χρόνια του βασιλιά Δεκίου (249-251 μ.Χ.), και κατάγονταν από την Πελοπόννησο. Συνελήφθησαν κατά τις ήμερες της Ανάστασης του Κυρίου στην Τροιζηνία της Πελοποννήσου, και οδηγήθηκαν στον ηγεμόνα της Κορίνθου Βενούστο. Οι Μάρτυρες έμειναν αμετακίνητοι στην πίστη τους και ο ηγεμόνας διέταξε να ξεσχίσουν τον Λεωνίδη και κατόπιν, αυτόν μαζί με όλες τις γυναίκες να τους ρίξουν ατή θάλασσα. Στο δρόμο για το μαρτύριο όλες μαζί έψαλλαν διάφορους ψαλμούς και κατόπιν αφού όλες τις έδεσαν με πέτρες τις έριξαν στη θάλασσα, μαζί με τον Λεωνίδη. Έτσι έλαβαν τα αμάραντα στεφάνια του μαρτυρίου, μια ήμερα προ του Αγίου Πάσχα δηλαδή το Μεγάλο Σάββατο.<br /><br />Τα ιερά λείψανα αυτών ανευρέθηκαν το έτος 1917, όταν σε ευσεβείς Επιδαύριους υποδείχθηκε σε όραμα που να σκάψουν, για να βρουν τον ιερό θησαυρό. Στο σημείο εκείνο ανευρέθηκε σαρκοφάγος, εντός της οποίας βρισκόταν τα επτά ιερά λείψανα των Αγίων γυναικών και άλλη σαρκοφάγος εντός της οποίας υπήρχε το ιερό λείψανο του Αγίου Μάρτυρος Λεωνίδου. Αμέσως οι ευσεβείς κάτοικοι ανήγειραν επί τόπου ναό αφιερωμένο στον Άγιο, εντός του οποίου έθεσαν τη σαρκοφάγο με τα ιερά λείψανα.
</LIFE></SAINT>