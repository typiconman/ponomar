<SAINT>

<NAME Nominative="Σύναξη της Παναγίας της Σικελίας στην Χίο" Short="Σύναξη της"/>
<LIFE Id="saintgr" Copyright="saint.gr">
 Η Παναγία Σικελιά βρίσκεται κοντά στο χωριό Έξω Διδύμα. Ήταν πιθανόν καθολικό μοναστηριού. Είναι μια μονόκλιτη καμαροσκέπαστη βασιλική με τρούλο.  Χρονολογείται στον 12ο ή 13ο αιώνα μ.Χ. Παλιά περιτοιχιζόταν από Καστρότοιχο. Πρέπει να είναι έργο του μεσαίωνα, ίσως των Ενετών. Στον χώρο της λένε ότι στεγάζονταν Ενετικό νομισματοκοποίο. Οι μύθοι και οι θρύλοι μιλάνε για ύπαρξη στοάς ή κατακόμβης, με θησαυρούς κάτω από τα κτίσματα. Τίποτα δεν έχει αποδειχθεί.<br /><br />Όλοι τονίζουν ότι θα μπορούσε να έχει αναπλασθεί και να έχει αξιοποιηθεί τουριστικά, με θρησκευτικά και περιπατητικά προγράμματα. Έχουν γίνει κάποιες επισκευαστικές εργασίες από δωρεά ιδιώτη ομογενή Διδυμούσου. Αναπλάσθηκε το τέμπλο, αναδείχθηκαν παμπάλαιες τοιχογραφίες κι έγινε συντήρηση των εικόνων.<br /><br />H Παναγιά Σικελία είναι η προστάτιδα του χωριού. Την συντηρούν οι Εξωδιδυμούσοι, όπως μπορούν. Στο πανηγύρι της στις 8 Σεπτεμβρίου μαζεύεται πολύς κόσμος. Απ’ το ταμείο της Σικελίας συντηρούνται οι υπόλοιπες εκκλησίες του χωριού. Ο δρόμος που οδηγεί εκεί είναι σε καλή κατάσταση.
</LIFE></SAINT>