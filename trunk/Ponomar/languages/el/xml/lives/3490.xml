<SAINT>

<NAME Nominative="Άγιος Μακάριος ο Νέος ο οσιομάρτυρας" Short="Άγιος Μακάριος"/>
<LIFE Id="saintgr" Copyright="saint.gr">
 Ο Όσιος Μακάριος υπήρξε μαθητής και μιμητής του Πατριάρχη Κωνσταντινούπολης Νήφωνα (1486 - 1489 μ.Χ., 1497 - 1498 μ.Χ.). Ήταν ωραίος στο σώμα και την ψυχή και ζηλωτής στις αρετές. Τον κατέλαβε ο πόθος του μαρτυρίου και γι' αυτό πήρε άδεια και ευλογία από τον Πατριάρχη Νήφωνα, αποχώρησε από το Άγιο Όρος και πήγε στη Θεσσαλονίκη. Εκεί βρήκε ένα συγκεντρωμένο πλήθος Οθωμανών, στους οποίους δίδαξε με θέρμη το μυστήριο της ενσάρκωσης του Χριστού. Αγριεμένοι οι Οθωμανοί, όρμησαν κατά του Αγίου και με μαχαίρια και ξύλα πλήγωσαν πολύ το σώμα του, και αφού τον συνέλαβαν τον έριξαν στη φυλακή. Την επομένη μέρα ο Μακάριος στο κριτήριο, άκουσε αμετάπειστος τις κολακείες και τις υποσχέσεις των Τούρκων, που προσπαθούσαν να μεταστρέψουν το φρόνημα του. Στις προτροπές αυτές ο Άγιος απαντούσε: «Μακάρι και σεις να γνωρίζατε την αληθινή και ακατηγόρητη πίστη μας και να είχατε βαπτιστεί στο όνομα της Αγίας Τριάδος, και να είχατε ελευθερωθεί από την πλανεμένη θρησκεία σας». Οι Οθωμανοί όταν άκουσαν αυτά, τον βασάνισαν πιο άγρια και τελικά τον αποκεφάλισαν το 1527 μ.Χ. (Κατ' άλλες πληροφορίες το μαρτύριο του Αγίου έγινε το 1507 μ.Χ.).
</LIFE></SAINT>