<SAINT>

<NAME Nominative="Άγιος Κύριλλος ο οσιομάρτυρας από τη θεσσαλονίκη" Short="Άγιος Κύριλλος"/>
<LIFE Id="saintgr" Copyright="saint.gr">
 Ο γενναίος Οσιομάρτυρας του Χρίστου Κύριλλος, γεννήθηκε στη Θεσσαλονίκη, στα χρόνια του Σουλτάνου Σουλεϊμάν. Οι γονείς του ονομάζονταν Πέϊος και Παρασκευή. Ο Κύριλλος, κατά κόσμον Κυριάκος, όταν ήταν δέκα χρονών οι γονείς του πέθαναν και έτσι έμεινε ορφανός. Από τη μάννα του είχε δύο θείους διαφορετικούς στο θρήσκευμα. Ο ένας - ο Ιωάννης - ήταν ευσεβής χριστιανός και ο άλλος είχε γίνει μουσουλμάνος. Ο δεύτερος κατάφερε και πήρε κοντά του τον Κυριάκο με σκοπό να τον εξισλαμίσει. Αλλά ο Θεός ευλόγησε και ο Κυριάκος ήλθε σε επαφή στη Θεσσαλονίκη με κάποιους αγιορείτες πατέρες, που κατάφεραν να τον πάρουν στο Άγιον Όρος. Εκεί στη Μονή Χιλιανδαρίου, ο Κυριάκος -14 χρονών - έγινε μοναχός και μετονομάστηκε σε Κύριλλος. Αλλά επειδή ήταν μικρός στην ηλικία και δεν επιτρεπόταν η διαμονή του στη Μονή, τον πήγαν να διακονεί σε διάφορα μετόχια της. Εκεί έμεινε οκτώ χρόνια και κατόπιν πήγε στη Θεσσαλονίκη, όπου συνάντησε τον ευσεβή θείο του Ιωάννη. Και σε κάποια στιγμή, ενώ συζητούσαν με τον εξάδελφο του, γιο του θείου του Ιωάννη, στο λιμάνι της Θεσσαλονίκης, συναντήθηκαν με τον μουσουλμάνο θείο του. Τότε αυτός τον συκοφάντησε στους Τούρκους, ότι δήθεν ο Κύριλλος ήταν μωαμεθανός και τώρα έγινε Χριστιανός. Αμέσως τότε ο Κύριλλος οδηγήθηκε στον δικαστή, όπου με θάρρος μπροστά του ομολόγησε τον Χριστό. Και παρά τις κολακείες έμεινε αμετακίνητος στην πίστη του. Τότε τον οδήγησαν στον Ιππόδρομο, όπου τον έκαψαν ζωντανό στις 6 Ιουλίου 1566.
</LIFE></SAINT>