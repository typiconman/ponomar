<SAINT>

<NAME Nominative="Σύναξη των Βοιωτών Αγίων" Short="Σύναξη των"/>
<LIFE Id="saintgr" Copyright="saint.gr">
 Οι Βοιωτοί Άγιοι τιμώνται από τις 26 Ιανουαρίου 2002 μ.Χ., ημέρα που αφιερώθηκε το Δεξιό Κλίτος του Ιερού Ναού του Αγίου Νικολάου του Νέου στο όνομα τους, ενω την Δεύτερη Κυριακή των Νηστειών του ιδίου έτους χοροστάτησε και λειτούργησε, με την ευλογία και την άδεια του Σεβ. Ποιμενάρχου (και νύν Αρχιεπισκόπου Αθηνών και Πάσης Ελλάδος) κ.κ Ιερωνύμου, ο Σεβ. Μητροπολίτης Χαλκίδος κ.κ Χρυσόστομος ο οποίος καθαγίασε την ασημοσκέπαστη εικόνα τους που βρίσκεται στο τέμπλο με Άγιο Μύρο σύμφωνα με την Εκκλησιαστική Τάξη. Έκτοτε το Εκκλ. Συμβούλιο προέβη στις εξής ενέργειες που αποβλέπουν στην Τιμή των Βοιωτών Αγίων:<br /><br />- Απευθύνθηκε στον Υμνογράφο της των Αλεξανδρέων Εκκλησίας Δρ κ. Χαραλάμπη Μπούσια και συνέταξε το Απολυτίκιο Βοιωτών τους Εφόρους, Κοντάκιο και Μεγαλυνάριο.<br /><br />- Προέβη στην Έκδοση της Ασματικής Ακολουθίας (2002 μ.Χ.) έργο του Μακαριστού Υμνογράφου της ΜτΧΕ π.Γερασίμου Μικαγιαννανίτου για Ενοριακή χρήση.<br /><br />- Καθιέρωσε να ψάλλεται το Απολυτίκιο τους σε κάθε Θεία Λειτουργία και την Δεύτερη Κυριακή των Νηστειών να ψάλλεται η Ακολουθία τους μαζί με την Αναστάσιμη.<br /><br />- Τοποθέτησε ξυλόγλυπτο Προσκυνητάριο με την εικόνα τους στον κυρίως Ναό (δεξιό Κλίτος) έργο του αγιογράφου κ.Ηλία Δημητρέλου. Η εικόνα αυτή παρουσιάζει τους Αγίους ολόσωμους με τους Αποστόλους Λουκά και Ρούφο πλαισιωμένους απο τους Ιεράρχες Ιωάννη και Ρηγίνο στην πρώτη σειρά, τους Οσίους Κλήμεντα, Γερμανό και Σεραφείμ στην δεύτερη, τους Οσίους Νικήτα και Μελέτιο στην τρίτη και επάνω σαν κορωνίδα τον Όσιο Λουκά τον εν Στειρίω.
</LIFE><SERVICE>
<LITURGY>
<TROPARION Type="1" Tone="5">
 Βοιωτὼν τοὺς Ἐφόρους ἀνεφημήσωμεν, Λουκᾶν Ἀπόστολον,Ῥοῦφον, Στειρίου κλέος Λουκᾶν, Σεραφείμ, Νικήταν, Κλήμεντα, Μελέτιον, Ῥηγίνον καὶ σὺν Γερμανώ, Ἰωάννην τὸν σοφὸν Ἐπίσκοπον Καλοκτένην. Αὐτῶν λιτὰς τάς ἀόκνους πρὸς τὸν Σωτήρα ἐκδεχόμενοι.
</TROPARION></LITURGY></SERVICE>
</SAINT>