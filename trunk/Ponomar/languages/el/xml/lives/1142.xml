<SAINT>

<NAME Nominative="Άγιος Γεώργιος ο Νεομάρτυρας εκ Βουλγαρίας" Short="Άγιος Γεώργιος"/>
<LIFE Id="saintgr" Copyright="saint.gr">
 Ο Άγιος Νεομάρτυς Γεώργιος γεννήθηκε από ευσεβείς και φιλόθεους γονείς στη Σόφια της Βουλγαρίας. Μετά από πολλά χρόνια ατεκνίας των γονέων του, ο Θεός εισάκουσε την προσευχή τους και τους χάρισε ένα τέκνο, το οποίο ανατράφηκε με παιδεία και νουθεσία Κυρίου. Κατά την περίοδο της νεότητας του Αγίου, οι Τούρκοι προσπαθούσαν διά της βίας να κάνουν τους Χριστιανούς να αλλαξοπιστήσουν.<br /><br />Ο Γεώργιος αρνήθηκε, οι Τούρκοι τον συνέλαβαν και τον οδήγησαν ενώπιον του κυβερνήτη, ο οποίος έκπληκτος από το θάρρος και την ομορφιά του Γεωργίου του υποσχέθηκε πλούτη και τιμές από τον σουλτάνο Σελίνα (1512 - 1520 μ.Χ.). Ο Άγιος με πνευματική ανδρεία και θάρρος ομολόγησε την πίστη του στον Ιησού Χριστό και έλεγξε τη μουσουλμανική θρησκεία. Ο Τούρκος κυβερνήτης έδωσε εντολή να βασανίσουν τον Άγιο και τέλος να τον ρίξουν στην φωτιά, όπου τελειώθηκε λαμβάνοντας τον αμαράντινο στέφανο του μαρτυρίου. Όμως ξαφνικά έπιασε δυνατή βροχή, η οποία έσβησε τη φωτιά. Όταν νύχτωσε, ένα φώς ακτινοβολούσε πάνω από τα υπολείμματα του ιερού λειψάνου του Αγίου. Ένας ευλαβής ιερέας τα περισυνέλεξε και τα ενταφίασε με τιμή. Το ιερό λείψανο του Αγίου Νεομάρτυρος Γεωργίου βρέθηκε και μεταφέρθηκε στην πόλη Σρέντσε της Βουλγαρίας.
</LIFE></SAINT>