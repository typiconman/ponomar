<SAINT>

<NAME Nominative="Σύναξη της Παναγίας του Γερανού στην Πάτμο" Short="Σύναξη της"/>
<LIFE Id="saintgr" Copyright="saint.gr">
 Το εξωκλήσι της Παναγιάς του Γερανού, που βρίσκεται στην κορυφή του λόφου της ομώνυμης περιοχής της Πάτμου, είναι ένα από τα αρχαιότερα μνημεία και από τα ωραιότερα τοπία της Πάτμου, που το επισκέπτονται δεκάδες ξένοι και ντόπιοι κυρίως τους καλοκαιρινούς μήνες. Το συμπέρασμα των αρχαιολόγων που επισκέφθηκαν την περιοχή, είναι ότι στο συγκεκριμένο σημείο, υπήρχε προχριστιανική συνοικία με τείχη και πιθανόν παλαιός ειδωλολατρικός ναός που στα ερείπια του κτίστηκε χριστιανικός ναός, που κι αυτός έπεσε και πάνω στα ερείπια του κτίστηκε ο σημερινός δίκλιτος ναός, από ψαράδες και κατοίκους του Κονσολάτο Σκάλας Πάτμου.<br /><br />Το εκκλησάκι κτίστηκε στα μέσα του 19ου αιώνα μ.Χ., πάνω σε παλαιότερο κτίσμα και αποτελείται από 2 μικρούς ναΐσκους, (η Κοίμηση της Θεοτόκου και η Αγία Ιουλιανή) με ένα κοινό πρόναο και εορτάζει στις 15 Αυγούστου.
</LIFE></SAINT>