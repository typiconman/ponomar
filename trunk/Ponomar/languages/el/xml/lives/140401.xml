<SAINT>

<NAME Nominative="Εύρεση των ιερών λειψάνων του Οσίου Μακαρίου" Short="Εύρεση των"/>
<LIFE Id="saintgr" Copyright="saint.gr">
 Η Εκκλησία τιμά την μνήμη του Οσίου Μακαρίου στις 17 Μαρτίου.<br /><br />Η εύρεση των ιερών λειψάνων του Οσίου Μακαρίου έγινε στις 26 Μαΐου του 1521 μ.Χ. Ένας έμπορος από την πόλη Δμητρώφ, ο Μιχαήλ Βορονικώφ, προσέφερε χρήματα για την κατασκευή μιας πέτρινης εκκλησίας αντί της παλαιάς ξύλινης, που υπήρχε στο μοναστήρι του Κολγιαζίν. Ο ηγούμενος του μοναστηριού, ο Ιωάσαφ, τοποθέτησε ένα Σταυρό στο σημείο που προοριζόταν να κτισθεί το Ιερό Βήμα και ευλόγησε το σκάψιμο του εδάφους για την διάνοιξη των θεμελίων. Κατά την διάρκεια των εργασιών προέκυψε ένα πολύτιμο εύρημα. Βρέθηκε ένα άφθαρτο φέρετρο που μοσχοβολούσε. Ο ηγούμενος Ιωάσαφ αναγνώρισε αμέσως το φέρετρο του ιδρυτού της μονής, του Οσίου Μακαρίου, ο οποίος κοιμήθηκε με ειρήνη το 1483 μ.Χ. Η αδελφότητα της μονής, με την παρουσία των πιστών, επιτέλεσε μνημόσυνο επάνω στο φέρετρο, το οποίο στην συνέχεια μεταφέρθηκε στο ναό. Από εκείνη την ημέρα τα άφθαρτα τίμια λείψανα του Οσίου άρχισαν να επιτελούν θαύματα και θεραπείες ασθενών.<br /><br />Αργότερα τα ιερά λείψανα μεταφέρθηκαν επίσημα στο ναό της Αγίας Τριάδος. Μέχρι το 1547 μ.Χ. ο Όσιος Μακάριος ετιμάτο μόνο τοπικά, στη μονή του. Στη Σύνοδο της Μόσχας, το 1547 μ.Χ., επί του Μητροπολίτη Μακαρίου (1543 - 1564 μ.Χ.), ο Όσιος Μακάριος κατετάγη πιο Αγίους της Ρωσικής Εκκλησίας.
</LIFE></SAINT>