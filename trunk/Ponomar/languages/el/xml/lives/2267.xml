<SAINT>

<NAME Nominative="Άγιος Μάξιμος Πατριάρχης Ιεροσολύμων" Short="Άγιος Μάξιμος"/>
<LIFE Id="saintgr" Copyright="saint.gr">
 Ο Άγιος Μάξιμος έγινε Πατριάρχης Ιεροσολύμων το 333 μ.Χ. και διαδέχθηκε στον θρόνο τον Πατριάρχη Μακάριο (314 - 333 μ.Χ.). Τα προηγούμενα χρόνια, επί αυτοκράτορα Μαξιμίνου (307 - 313 μ.Χ.), όταν οι Χριστιανοί εδιώκοντο, είχε καταδικασθεί στα μεταλλεία, όπου του έβγαλαν τον δεξιό οφθαλμό και του ακρωτηρίασαν το αριστερό πόδι. Το 335 μ.Χ. συμμετείχε στη Σύνοδο της Τύρου, αλλά δεν υπέγραψε την καταδίκη του Μεγάλου Αθανασίου, το δε 349 μ.Χ. υποδέχθηκε με μεγάλη χαρά τον Μέγα Αθανάσιο που επέστρεψε από την εξορία.<br /><br />Ο Άγιος Μάξιμος κοιμήθηκε με ειρήνη το 350 μ.Χ.
</LIFE></SAINT>