<SAINT>

<NAME Nominative="Άγιος Chad" Short="Άγιος Chad"/>
<LIFE Id="saintgr" Copyright="saint.gr">
 Ο Άγιος Chad (Τσαντ) ήταν αδελφός του Αγίου Cedd (Σεντ) (βλέπε 7 Ιανουαρίου), Επισκόπου Λονδίνου. Σπούδασε στη μονή Λίντισφερν, υπό την καθοδήγηση του Αγίου Αϊδανού. Κλήθηκε από τον αδελφό του να τον βοηθήσει στην ίδρυση της μονής Λάστινγκχαμ, κοντά στα όρη της Γιορκσάιρ. Μετά την εκλογή του Αγίου Σεντ ως Επισκόπου Λονδίνου ανέλαβε ο ίδιος την ηγουμενία της μονής. Ο βασιλεύς Άλσφριντ τον κάλεσε να αναλάβει την επισκοπική θέση του βασιλείου του και η χειροτονία έγινε από ένα μόνο Επίσκοπο. Ο Αρχιείσκοπος Καντουαρίας Θεόδωρος δεν ανεγνώρισε την εκλογή και διέταξε να εγκατασταθεί εκεί ο κανονικός Επίσκοπος της περιοχής. Επειδή όμως εντυπωσιάσθηκε από την ταείνωση και την αγιότητα του βίου του Αγίου Τσαντ, τον εγκατέστησε ως Επίσκοπο της τοπικής Εκκλησίας της Μερσία.<br /><br />Ο Άγιος Τσαντ κοιμήθηκε οσίως με ειρήνη, το έτος 673 μ.Χ. κατά την διάρκεια μεγάλης επιδημίας. Ενταφιάσθηκε στο ναό της Παναγίας του Λίτσφιλντ και επί του τάφου του έγιναν πολλά θαύματα.
</LIFE></SAINT>