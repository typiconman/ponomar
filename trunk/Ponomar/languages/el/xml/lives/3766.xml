<SAINT>

<NAME Nominative="Όσιος Φιλόθεος ο Αγιορείτης" Short="Όσιος Φιλόθεος"/>
<LIFE Id="saintgr" Copyright="saint.gr">
 Ο Όσιος Φιλόθεος γεννήθηκε κατά τον 14ο αιώνα μ.Χ. στη Χρυσούπολη της Μακεδονίας (κοντά στην Καβάλα), οι δε γονείς του ήταν από κάποια επαρχία της Μικράς Ασίας και συγκεκριμένα από την πόλη Ελατεία.<br /><br />Για το φόβο των Αγαρηνών ήλθαν στην Χρυσούπολη, όπου πέθανε ο πατέρας αφού γέννησε δύο παιδιά. Τα παιδιά αυτά τα άρπαξαν οι Τούρκοι και ο πόνος της μάνας τους Ευδοκίας ήταν μεγάλος και για να τον ελαφρύνει, κλείστηκε σε γυναικείο μοναστήρι.<br /><br />Κάποτε όμως, σε μια πανήγυρη ενός ανδρικού μοναστηριού συνάντησε τα δύο παιδιά της και με μεγάλη συγκίνηση άκουσε την ιστορία της σωτηρίας των παιδιών της, από τα χείλη του ηγουμένου. Ο Θεόφιλος έτσι ήταν το πρώτο του όνομα, έδειξε μεγάλη προθυμία στο μοναστήρι αυτό και εκάρη μοναχός με το όνομα Φιλόθεος. Κατόπιν πήγε στο Άγιον Όρος, όπου οι ασκητικοί του αγώνες έγιναν παράδειγμα σε πολλούς αδελφούς. Πέθανε ειρηνικά σε ηλικία 84 χρονών, αφού μόρφωσε πνευματικά στον τόπο εκείνο πολλούς μοναχούς.
</LIFE></SAINT>