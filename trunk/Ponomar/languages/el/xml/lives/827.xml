<SAINT>
<NAME Nominative="Άγιος Μητροφάνης Τσί-Σούνγκ και οι μαζί μ' αυτόν μαρτυρήσαντες: Τατιανή η Πρεσβυτέρα του, Ησαΐας και Ιωάννης οι γιοι του, Μαρία η νύφη του και άλλοι 222 Κινέζοι Μάρτυρες"/>
<LIFE Id="saintgr" Copyright="saint.gr">
Στη δύση του 19ου αιώνα μ.Χ., στη Κίνα, αναπτύσσετε το κίνημα των Μπόξερ που αποτελούταν από ξενόφοβους συντηρητικούς αριστοκράτες που εναντιώνονταν σε οτιδήποτε νέο και εκσυγχρονιστικό. Οι Μπόξερ, έπνιγαν στο αίμα κάθε αντίδραση και ζητούσαν την έξωση όλων των ξένων που ζούσαν στην Κίνα, στους οποίους κατά την γνώμη τους οφειλόταν κάθε κακό που συνέβη σ' αυτή.<br /><br />Οι χριστιανοί έχουν την πρώτη και κύρια θέση στο διωγμό που επέβαλαν οι Μπόξερ. Στις 11 Ιουνίου του 1900 μ.Χ., στο Πεκίνο, μια πομπή με Μπόξερ, ξεκίνησε με αναμμένους δαυλούς, υψώνοντας στα χέρια τα είδωλα των πατροπαράδοτων θεών της κινέζικης φυλής και κρατώντας θυμιατήρια για να τους θυμιάσουν οι χριστιανοί, αρνούμενοι την «ξενόφερτη» πίστη τους. Η πίεση ήταν αφόρητη και τα μαρτύρια των χριστιανών φρικτά. Πολλοί δυστυχώς κάμφθηκαν και έκαιγαν θυμίαμα για να σώσουν τη ζωή τους. Άλλοι όμως ομολογούσαν θαρραλέα την πίστη τους στο Χριστό.<br /><br />Ανάμεσα στους τελευταίους ήταν και ο Άγιος Μητροφάνης Τσι-Σούνγκ, ο πρώτος Κινέζος ορθόδοξος ιερέας που είχε χειροτονηθεί από τον άγιο Νικόλαο της Ιαπωνίας. Στην αρχή, οι Μπόξερ άρχισαν να τον χτυπούν βάναυσα με γροθιές στο στήθος. Έσφαξαν μπροστά στα μάτια του την πρεσβυτέρα του Τατιανή και τον 23χρονο γιο της Ησαΐα, ενώ έκοψαν τη μύτη, τα αυτιά και τα δάκτυλα των ποδιών του μικρότερου γιού του, Ιωάννη. Τέλος εκτέλεσαν και τον Άγιο Μητροφάνη.<br /><br />Λίγο αργότερα, έφτασε στον τόπο του μαρτυρίου και η νύφη του Μητροφάνη, Μαρία, μνηστή του μάρτυρα πια Ησαΐα, 19 ετών, επιθυμώντας να πεθάνει με την οικογένεια του μνηστήρα της. Οι Μπόξερ, αφού την βασάνισαν την σκότωσαν και αυτή.<br /><br />Από τους περίπου χίλιους της ενορίας του Πεκίνου, οι τριακόσιοι χάθηκαν στα αιματηρά γεγονότα της 11ης Ιουνίου 1900 μ.Χ., εκ των οποίων 222 έλαβαν το στέφανο του μαρτυρίου.<br /><br />Περισσότερες λεπτομέρειες για τη ζωή αυτών των αγίων της ορθοδοξίας, μπορεί να βρει ο αναγνώστης στο βιβλίο "Συναξάριον Ορθοδόξων Κινέζων Μαρτύρων", του Γεωργίου Ε. Πιπεράκη, Αθήναι 1997.
</LIFE>
<TROPARION Tone="α'" Podoben="">
Χριστώ ιερουργών, ιερεύς ων της δόξης, θυσίαν λογικήν και το άμωμον θύμα, αθλήσεως στάδιον, σεαυτόν προσενήνοχας συν ποιμνίω σου, πάτερ Τσί-Σούνγκ εν Πεκίνω, όθεν πρέσβευε, υπέρ των πίστει υμνούντων την πάντιμον μνήμην σου.
</TROPARION>
<TROPARION Tone="β'" Podoben="">
Και τρόπων μέτοχος και θρόνων διάδοχος, των Αποστόλων γενόμενος την πράξη εύρες θεόπνευστε, εις θεωρίας επίβασιν· δι' ι πίστει ενήθλησας εν Πεκίνω, μέχρις αίματος, ιερομάρτυς Τσί-Σούνγκ. Πρέσβευε Χριστώ τω Θεώ, σωθήναι τας ψυχάς ημών.
</TROPARION>
</SAINT>
