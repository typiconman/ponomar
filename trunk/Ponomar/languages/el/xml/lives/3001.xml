<SAINT>

<NAME Nominative="Άγιος Αναστάσιος ο νέος ιερομάρτυρας" Short="Άγιος Αναστάσιος"/>
<LIFE Id="saintgr" Copyright="saint.gr">
 Ο Άγιος Αναστάσιος καταγόταν από ένα χωριό των Ιωαννίνων, που ονομαζόταν Άγιος Βλάσιος. Ο Αναστάσιος ήταν εφημέριος σε κάποια εκκλησία κοντά στην Κωνσταντινούπολη. Είδε από κοντά το μαρτύριο του Παπά - Κωνσταντίνου του Ρώσου και από τότε κυριολεκτικά τον κατέλαβε ο πόθος του μαρτυρίου.<br /><br />Κάποτε λοιπόν, συνέβη να είναι παρών στη διδασκαλία υπέρ της μωαμεθανικής θρησκείας, κάποιου εξωμότη Ιερομόναχου, τυφλού, Κύπριου στην καταγωγή. Τότε οι παρευρισκόμενοι Τούρκοι, παρότρυναν και τον Αναστάσιο να γίνει Τούρκος. Ο Αναστάσιος, όταν άκουσε αυτό, ήλεγξε με θάρρος τον γέροντα εξωμότη, αλλά και τη μουσουλμανική θρησκεία. Και κατόπιν κήρυξε μπροστά σ' όλους το Ευαγγέλιο του Χριστού. Τότε αμέσως τον έσυραν βίαια στον κριτή, καταδικάστηκε σε θάνατο και αποκεφαλίστηκε στις 8 Ιουλίου 1743 μ.Χ.
</LIFE></SAINT>