<SAINT>
<NAME Nominative="Σάββατον τοῦ ἀκαθίστου" Short="Σάββατον"/>
<LIFE Id="saintgr" Copyright="saint.gr">
&lt;p&gt;Ο Ακάθιστος Ύμνος είναι «Κοντάκιον». «Κοντάκια» παλαιότερα λεγόντουσαν ολόκληροι ύμνοι, ανάλογοι προς τους «Κανόνες». Η ονομασία οφείλεται μάλλον στο κοντό ξύλο επί του οποίου τυλιγόταν η μεμβράνη που περιείχε τον ύμνο. Το πρώτο τροπάριο λέγετε «προοίμιο» ή «κουκούλιο» και τα ακολουθούντα λέγονται «οἶκοι», ίσως διότι ολόκληρος ο ύμνος θεωρείτε ως σύνολο οικοδομημάτων αφιερωμένων στη μνήμη κάποιου αγίου. Κοντάκιο λέγεται συνήθως σήμερα το πρώτο τροπάριο ενός τέτοιου ύμνου. Ο Ακάθιστος Ύμνος περιέχει προοίμιο και 24 «οἴκους». Το προοίμιό του σήμερα είναι τό: «Τὴ Ὑπερμάχω Στρατηγῶ».&lt;/p&gt;&lt;p&gt;Η «ἀκροστιχίδα» του ύμνου είναι αλφαβητική.&lt;/p&gt;&lt;p&gt;«Ἐφύμνιο» λέγεται η τελευταία φράση του ύμνου που επαναλαμβάνει ο λαός. «Ἐφύμνια» ο Ακάθιστος Ύμνος έχει δυο: Το «Χαῖρε, Νύφη ἀνύμφευτε» στους περιττούς «οἴκους» και το «Ἀλληλούϊα» στους αρτίους.&lt;/p&gt;&lt;p&gt;Ἄγγελος πρωτοστάτης,&lt;/p&gt;&lt;p&gt;οὐρανόθεν ἐπέμφθη,&lt;/p&gt;&lt;p&gt;εἰπεῖν τῇ Θεοτόκω τὸ Χαῖρε·&lt;/p&gt;&lt;p&gt;καὶ σὺν τῇ ἀσωμάτῳ φωνῇ,&lt;/p&gt;&lt;p&gt;σωματούμενόν σε θεωρῶν, Κύριε,&lt;/p&gt;&lt;p&gt;ἐξίστατο καὶ ἵστατο,&lt;/p&gt;&lt;p&gt;κραυγάζων πρὸς Αὐτὴν τοιαῦτα·&lt;/p&gt;&lt;p&gt;Χαῖρε, δ' ἧς ἡ χαρὰ ἐκλάμψει,&lt;/p&gt;&lt;p&gt;χαῖρε, δι' ἧς ἡ ἀρὰ ἐκλείψει.&lt;/p&gt;&lt;p&gt;Χαῖρε, τοῦ πεσόντος Ἀδάμ ἡ ἀνάκλησις,&lt;/p&gt;&lt;p&gt;χαῖρε, τῶν δακρύων τῆς Εὔας ἡ λύτρωσις.&lt;/p&gt;&lt;p&gt;Χαῖρε, ὕψος δυσανάβατον ἀθρωπίνοις λογισμοῖς,&lt;/p&gt;&lt;p&gt;χαῖρε, βάθος δυσθεώρητον καὶ ἀγγέλων ὀφθαλμοῖς.&lt;/p&gt;&lt;p&gt;Χαῖρε, ὅτι ὑπάρχεις Βασιλέως καθέδρα,&lt;/p&gt;&lt;p&gt;χαῖρε, ὅτι βαστάζεις τὸν βαστάζοντα πάντα.&lt;/p&gt;&lt;p&gt;Χαῖρε, ἀστὴρ ἐμφαίνων τὸν ἥλιον,&lt;/p&gt;&lt;p&gt;χαῖρε, γαστὴρ ἐνθέου σαρκώσεως.&lt;/p&gt;&lt;p&gt;Χαῖρε, δι' ἧς νεουργεῖται ἡ κτίσις,&lt;/p&gt;&lt;p&gt;χαῖρε, δι' ἧς βρεφουργεῖται ὁ Κτίστης.&lt;/p&gt;&lt;p&gt;Χαῖρε, Νύμφη ἀνύμφευτε.&lt;/p&gt;&lt;p&gt;Βλέπουσα ἡ Ἁγία,&lt;/p&gt;&lt;p&gt;ἑαυτήν ἐν ἁγνείᾳ,&lt;/p&gt;&lt;p&gt;φησὶ τῷ Γαβριὴλ θαρσαλέως·&lt;/p&gt;&lt;p&gt;τὸ παράδοξόν σου τῆς φωνῆς,&lt;/p&gt;&lt;p&gt;δυσπαράδεκτόν μου τῇ ψυχῇ φαίνεται·&lt;/p&gt;&lt;p&gt;ἀσπόρου γὰρ συλλήψεως,&lt;/p&gt;&lt;p&gt;τὴν κύησιν πὼς λέγεις κράζων·&lt;/p&gt;&lt;p&gt;Ἀλληλούια.&lt;/p&gt;&lt;p&gt;Γνῶσιν ἄγνωστον γνῶναι,&lt;/p&gt;&lt;p&gt;ἡ Παρθένος ζητοῦσα,&lt;/p&gt;&lt;p&gt;ἐβόησε πρὸς τὸν λειτουργοῦντα·&lt;/p&gt;&lt;p&gt;ἐκ λαγόνων ἁγνῶν,&lt;/p&gt;&lt;p&gt;υἷον πῶς ἔσται τεχθῆναι δυνατόν;&lt;/p&gt;&lt;p&gt;λέξον μοι.&lt;/p&gt;&lt;p&gt;Πρὸς ἥν ἐκεῖνος ἔφησεν ἐν φόβῳ,&lt;/p&gt;&lt;p&gt;πλὴν κραυγάζων οὕτω·&lt;/p&gt;&lt;p&gt;Χαῖρε, βουλῆς ἀπορρήτου μύστις,&lt;/p&gt;&lt;p&gt;χαῖρε, σιγῆς δεομένων πίστις.&lt;/p&gt;&lt;p&gt;Χαῖρε, τῶν θαυμάτων Χριστοῦ τὸ προοίμιον,&lt;/p&gt;&lt;p&gt;χαῖρε, τῶν δογμάτων αὐτοῦ τὸ κεφάλαιον.&lt;/p&gt;&lt;p&gt;Χαῖρε, κλῖμαξ ἐπουράνιε, δι' ἧς κατέβη ὁ Θεός,&lt;/p&gt;&lt;p&gt;χαῖρε, γέφυρα μετάγουσα ἀπὸ γῆς πρὸς οὐρανόν.&lt;/p&gt;&lt;p&gt;Χαῖρε, τὸ τῶν Ἀγγέλων πολυθρύλητον θαῦμα,&lt;/p&gt;&lt;p&gt;χαῖρε, τὸ τῶν δαιμόνων πολυθρήνητον τραῦμα.&lt;/p&gt;&lt;p&gt;Χαῖρε, τὸ φῶς ἀρρήτως γεννήσασα,&lt;/p&gt;&lt;p&gt;χαῖρε, τὸ πῶς μηδένα διδάξασα.&lt;/p&gt;&lt;p&gt;Χαῖρε, σοφῶν ὑπερβαίνουσα γνῶσιν,&lt;/p&gt;&lt;p&gt;Χαῖρε, πιστῶν καταυγάζουσα φρένας.&lt;/p&gt;&lt;p&gt;Χαῖρε, Νύμφη Ἀνύμφευτε.&lt;/p&gt;&lt;p&gt;Δύναμις τοῦ Ὑψίστου,&lt;/p&gt;&lt;p&gt;ἐπεσκίασε τότε,&lt;/p&gt;&lt;p&gt;πρὸς σύλληψιν τῇ Ἀπειρογάμω·&lt;/p&gt;&lt;p&gt;καὶ τὴν εὔκαρπον ταύτης νηδύν,&lt;/p&gt;&lt;p&gt;ὡς ἀγρὸν ὑπέδειξεν ἡδὺν ἅπασι,&lt;/p&gt;&lt;p&gt;τοῖς θέλουσι θερίζειν σωτηρίαν,&lt;/p&gt;&lt;p&gt;ἐν τῷ ψάλλειν οὕτως·&lt;/p&gt;&lt;p&gt;Ἀλληλούια.&lt;/p&gt;&lt;p&gt;Ἔχουσα θεοδόχον,&lt;/p&gt;&lt;p&gt;ἡ Παρθένος τὴν μήτραν,&lt;/p&gt;&lt;p&gt;ἀνέδραμε πρὸς τὴν Ἐλισάβετ.&lt;/p&gt;&lt;p&gt;Τὸ δὲ βρέφος ἐκείνης εὐθὺς ἐπιγνόν,&lt;/p&gt;&lt;p&gt;τὸν ταύτης ἀσπασμὸν ἔχαιρε,&lt;/p&gt;&lt;p&gt;καὶ ἅλμασιν ὡς ἄσμασιν,&lt;/p&gt;&lt;p&gt;ἐβόα πρὸς τὴν Θεοτόκον·&lt;/p&gt;&lt;p&gt;Χαῖρε, βλαστοῦ ἀμάραντου κλῆμα,&lt;/p&gt;&lt;p&gt;χαῖρε, καρποῦ ἀκήρατου κτῆμα.&lt;/p&gt;&lt;p&gt;Χαῖρε, γεωργὸν γεωργοῦσα φιλάνθρωπον,&lt;/p&gt;&lt;p&gt;χαῖρε, φυτουργὸν τῆς ζωῆς ἠμῶν φύουσα,&lt;/p&gt;&lt;p&gt;Χαῖρε, ἄρουρα βλαστάνουσα εὐφορίαν οἰκτιρμῶν,&lt;/p&gt;&lt;p&gt;χαῖρε, τράπεζα βαστάζουσα εὐθηνίαν ἱλασμῶν.&lt;/p&gt;&lt;p&gt;Χαῖρε, ὅτι λειμῶνα τῆς τρυφῆς ἀναθάλλεις,&lt;/p&gt;&lt;p&gt;χαῖρε, ὅτι λιμένα τῶν ψυχῶν ἑτοιμάζεις.&lt;/p&gt;&lt;p&gt;Χαῖρε, δεκτὸν πρεσβείας θυμίαμα,&lt;/p&gt;&lt;p&gt;χαῖρε, παντός τοῦ κόσμου ἐξίλασμα.&lt;/p&gt;&lt;p&gt;Χαῖρε, Θεοῦ πρὸς θνητοὺς εὐδοκία,&lt;/p&gt;&lt;p&gt;χαῖρε, θνητῶν πρὸς Θεὸν παρρησία.&lt;/p&gt;&lt;p&gt;Χαῖρε, Νύμφη ἀνύμφευτε.&lt;/p&gt;&lt;p&gt;Ζάλην ἔνδοθεν ἔχων,&lt;/p&gt;&lt;p&gt;λογισμῶν ἀμφιβόλων,&lt;/p&gt;&lt;p&gt;ὁ σώφρων Ἰωσὴφ ἐταράχθη·&lt;/p&gt;&lt;p&gt;πρὸς τὴν ἄγαμόν σὲ θεωρῶν,&lt;/p&gt;&lt;p&gt;καὶ κλεψίγαμον ὑπονοῶν Ἄμεμπτε·&lt;/p&gt;&lt;p&gt;μαθὼν δέ σου τὴν σύλληψιν,&lt;/p&gt;&lt;p&gt;ἐκ Πνεύματος Ἁγίου,&lt;/p&gt;&lt;p&gt;ἔφη·&lt;/p&gt;&lt;p&gt;Ἀλληλούια.&lt;/p&gt;&lt;p&gt;Ἤκουσαν oἱ ποιμένες,&lt;/p&gt;&lt;p&gt;τῶν Ἀγγέλων ὑμνούντων,&lt;/p&gt;&lt;p&gt;τὴν ἔνσαρκον Χριστοῦ παρουσίαν·&lt;/p&gt;&lt;p&gt;καὶ δραμόντες ὡς πρὸς ποιμένα,&lt;/p&gt;&lt;p&gt;θεωροῦσι τοῦτον ὡς ἀμνὸν ἄμωμον,&lt;/p&gt;&lt;p&gt;ἐν γαστρὶ τῆς Μαρίας βοσκηθέντα,&lt;/p&gt;&lt;p&gt;ἥν ὑμνοῦντες εἶπον·&lt;/p&gt;&lt;p&gt;Χαῖρε, Ἀμνοῦ καὶ Ποιμένος Μῆτερ,&lt;/p&gt;&lt;p&gt;χαῖρε, αὐλὴ λογικῶν προβάτων.&lt;/p&gt;&lt;p&gt;Χαῖρε, ἀοράτων ἐχθρῶν ἀμυντήριον,&lt;/p&gt;&lt;p&gt;χαῖρε, Παραδείσου θυρῶν ἀνοικτήριον.&lt;/p&gt;&lt;p&gt;Χαῖρε, ὅτι τὰ οὐράνια συναγάλλεται τῇ γῇ,&lt;/p&gt;&lt;p&gt;χαῖρε, ὅτι τὰ ἐπίγεια συγχορεύει οὐρανοῖς.&lt;/p&gt;&lt;p&gt;Χαῖρε, τῶν Ἀποστόλων τὸ ἀσίγητον στόμα,&lt;/p&gt;&lt;p&gt;χαῖρε, τῶν Ἀθλοφόρων τὸ ἀνίκητον θάρσος.&lt;/p&gt;&lt;p&gt;Χαῖρε, στερρὸν τῆς πίστεως ἔρεισμα,&lt;/p&gt;&lt;p&gt;χαῖρε, λαμπρὸν τῆς Χάριτος γνώρισμα.&lt;/p&gt;&lt;p&gt;Χαῖρε, δι' ἧς ἐγυμνώθη ὁ Ἅδης,&lt;/p&gt;&lt;p&gt;χαῖρε, δι' ἧς ἐνεδύθημεν δόξαν.&lt;/p&gt;&lt;p&gt;Χαῖρε, Νύμφη ἀνύμφευτε.&lt;/p&gt;&lt;p&gt;Θεοδρόμον ἀστέρα,&lt;/p&gt;&lt;p&gt;θεωρήσαντες Μάγοι,&lt;/p&gt;&lt;p&gt;τῇ τούτου ἠκολούθησαν αἴγλῃ·&lt;/p&gt;&lt;p&gt;καὶ ὡς λύχνον κρατοῦντες αὐτόν,&lt;/p&gt;&lt;p&gt;δι' αὐτοῦ ἠρεύνων κραταιὸν Ἄνακτα,&lt;/p&gt;&lt;p&gt;καὶ φθάσαντες τὸν ἄφθαστον,&lt;/p&gt;&lt;p&gt;ἐχάρησαν αὐτῷ βοῶντες·&lt;/p&gt;&lt;p&gt;Ἀλληλούια.&lt;/p&gt;&lt;p&gt;Ἴδον παῖδες Χαλδαίων,&lt;/p&gt;&lt;p&gt;ἐν χερσὶ τῆς Παρθένου,&lt;/p&gt;&lt;p&gt;τὸν πλάσαντα χειρὶ τοὺς ἀνθρώπους·&lt;/p&gt;&lt;p&gt;καὶ Δεσπότην νοοῦντες αὐτόν,&lt;/p&gt;&lt;p&gt;εἰ καὶ δούλου μορφὴν ἔλαβεν,&lt;/p&gt;&lt;p&gt;ἔσπευσαν τοῖς δώροις θεραπεῦσαι,&lt;/p&gt;&lt;p&gt;καὶ βοῆσαι τῇ Εὐλογημένῃ·&lt;/p&gt;&lt;p&gt;Χαῖρε, ἀστέρος ἀδύτου Μήτηρ,&lt;/p&gt;&lt;p&gt;χαῖρε, αὐγὴ μυστικῆς ἡμέρας.&lt;/p&gt;&lt;p&gt;Χαῖρε, τῆς ἀπάτης τὴν κάμινον σβέσασα,&lt;/p&gt;&lt;p&gt;χαῖρε, τῆς Τριάδος τοὺς μύστας φωτίζουσα.&lt;/p&gt;&lt;p&gt;Χαῖρε, τύραννον ἀπάνθρωπον ἐκβαλοῦσα τῆς ἀρχῆς,&lt;/p&gt;&lt;p&gt;χαῖρε, Κύριον φιλάνθρωπον ἐπιδείξασα Χριστόν.&lt;/p&gt;&lt;p&gt;Χαῖρε, ἡ τῆς βαρβάρου λυτρουμένη θρησκείας,&lt;/p&gt;&lt;p&gt;χαῖρε, ἢ τοῦ βορβόρου ρυομένη τῶν ἔργων.&lt;/p&gt;&lt;p&gt;Χαῖρε πυρὸς προσκύνησιν παύσασα,&lt;/p&gt;&lt;p&gt;χαῖρε, φλογὸς παθῶν ἀπαλλάττουσα.&lt;/p&gt;&lt;p&gt;Χαῖρε, πιστῶν ὁδηγὲ σωφροσύνης,&lt;/p&gt;&lt;p&gt;χαῖρε, πασῶν γενεῶν εὐφροσύνη.&lt;/p&gt;&lt;p&gt;Χαῖρε, Νύμφη ἀνύμφευτε.&lt;/p&gt;&lt;p&gt;Κήρυκες θεοφόροι,&lt;/p&gt;&lt;p&gt;γεγονότες οἱ Μάγοι,&lt;/p&gt;&lt;p&gt;ὑπέστρεψαν εἰς τὴν Βαβυλῶνα,&lt;/p&gt;&lt;p&gt;ἐκτελέσαντές σου τὸν χρησμόν,&lt;/p&gt;&lt;p&gt;καὶ κηρύξαντές σε τὸν Χριστὸν ἅπασιν,&lt;/p&gt;&lt;p&gt;ἀφέντες τὸν Ἡρώδην ὡς ληρώδη,&lt;/p&gt;&lt;p&gt;μὴ εἰδότα ψάλλειν·&lt;/p&gt;&lt;p&gt;Ἀλληλούια.&lt;/p&gt;&lt;p&gt;Λάμψας ἐν τῇ Αἰγύπτῳ,&lt;/p&gt;&lt;p&gt;φωτισμὸν ἀληθείας ἐδίωξας,&lt;/p&gt;&lt;p&gt;τοῦ ψεύδους τὸ σκότος·&lt;/p&gt;&lt;p&gt;τὰ γὰρ εἴδωλα ταύτης Σωτήρ,&lt;/p&gt;&lt;p&gt;μὴ ἐνέγκαντά σου τὴν ἰσχὺν πέπτωκεν,&lt;/p&gt;&lt;p&gt;οἱ τούτων δὲ ρυσθέντες,&lt;/p&gt;&lt;p&gt;ἐβόων πρὸς τὴν Θεοτόκον·&lt;/p&gt;&lt;p&gt;Χαῖρε, ἀνόρθωσις τῶν ἀνθρώπων,&lt;/p&gt;&lt;p&gt;χαῖρε, κατάπτωσις τῶν δαιμόνων.&lt;/p&gt;&lt;p&gt;Χαῖρε, τὴν ἀπάτης τὴν πλάνην πατήσασα,&lt;/p&gt;&lt;p&gt;χαῖρε, τῶν εἰδώλων τὴν δόξαν ἐλεγξασα.&lt;/p&gt;&lt;p&gt;Χαῖρε, θάλασσα ποντίσασα Φαραὼ τὸν νοητόν,&lt;/p&gt;&lt;p&gt;χαῖρε, πέτρα ἡ ποτίσασα τοὺς διψῶντας τὴν ζωὴν.&lt;/p&gt;&lt;p&gt;Χαῖρε, πύρινε στῦλε ὁδηγῶν τοὺς ἐν σκότει,&lt;/p&gt;&lt;p&gt;χαῖρε, σκέπη τοῦ κόσμου πλατυτέρα νεφέλης.&lt;/p&gt;&lt;p&gt;Χαῖρε, τροφὴ τοῦ μάνα διάδοχε,&lt;/p&gt;&lt;p&gt;χαῖρε, τρυφῆς ἁγίας διάκονε.&lt;/p&gt;&lt;p&gt;Χαῖρε, ἡ γῆ τῆς ἐπαγγελίας,&lt;/p&gt;&lt;p&gt;χαῖρε, ἐξ ἧς ρέει μέλι καὶ γάλα.&lt;/p&gt;&lt;p&gt;Χαῖρε, Νύμφη ἀνύμφευτε.&lt;/p&gt;&lt;p&gt;Μέλλοντος Συμεῶνος,&lt;/p&gt;&lt;p&gt;τοῦ παρόντος αἰῶνος,&lt;/p&gt;&lt;p&gt;μεθίστασθαι τοῦ ἀπατεῶνος,&lt;/p&gt;&lt;p&gt;ἐπεδόθης ὡς βρέφος αὐτῷ,&lt;/p&gt;&lt;p&gt;ἀλλ' ἐγνώσθης τούτω καὶ Θεὸς τέλειος·&lt;/p&gt;&lt;p&gt;διόπερ ἐξεπλάγη σου τὴν ἄρρητον σοφίαν,&lt;/p&gt;&lt;p&gt;κράζων·&lt;/p&gt;&lt;p&gt;Ἀλληλούια.&lt;/p&gt;&lt;p&gt;Νέαν ἔδειξε κτίσιν,&lt;/p&gt;&lt;p&gt;ἐμφανίσας ὁ Κτίστης,&lt;/p&gt;&lt;p&gt;ἡμῖν τοῖς ὑπ' αὐτοῦ γενομένοις·&lt;/p&gt;&lt;p&gt;ἐξ ἀσπόρου βλαστήσας γαστρός,&lt;/p&gt;&lt;p&gt;καὶ φυλάξας ταύτην,&lt;/p&gt;&lt;p&gt;ὥσπερ ἦν ἄφθορον,&lt;/p&gt;&lt;p&gt;ἵνα τὸ θαῦμα βλέποντες,&lt;/p&gt;&lt;p&gt;ὑμνήσωμεν αὐτὴν βοῶντες·&lt;/p&gt;&lt;p&gt;Χαῖρε, τὸ ἄνθος τῆς ἀφθαρσίας,&lt;/p&gt;&lt;p&gt;χαῖρε, τὸ στέφος τῆς ἐγκρατείας.&lt;/p&gt;&lt;p&gt;Χαῖρε, ἀναστάσεως τύπον ἐκλάμπουσα,&lt;/p&gt;&lt;p&gt;χαῖρε, τῶν Ἀγγέλων τὸν βίον ἐμφαίνουσα.&lt;/p&gt;&lt;p&gt;Χαῖρε, δένδρον ἀγλαόκαρπον, ἐξ οὗ τρέφονται πιστοί,&lt;/p&gt;&lt;p&gt;χαῖρε, ξύλον εὐσκιόφυλλον, ὑφ' οὗ σκέπονται πολλοί.&lt;/p&gt;&lt;p&gt;Χαῖρε, κυοφοροῦσα ὁδηγὸν πλανωμένοις,&lt;/p&gt;&lt;p&gt;χαῖρε, ἀπογεννῶσα λυτρωτὴν αἰχμαλώτοις.&lt;/p&gt;&lt;p&gt;Χαῖρε, Κριτοῦ δικαίου δυσώπησις,&lt;/p&gt;&lt;p&gt;χαῖρε, πολλῶν πταιόντων συγχώρησις.&lt;/p&gt;&lt;p&gt;Χαῖρε, στολὴ τῶν γυμνῶν παρρησίας,&lt;/p&gt;&lt;p&gt;χαῖρε, στοργὴ πάντα πόθον νικῶσα.&lt;/p&gt;&lt;p&gt;Χαῖρε, Νύμφη ἀνύμφευτε.&lt;/p&gt;&lt;p&gt;Ξένον τόκον ἰδόντες,&lt;/p&gt;&lt;p&gt;ξενωθῶμεν τοῦ κόσμου, τὸν νοῦν εἰς οὐρανὸν μεταθέντες·&lt;/p&gt;&lt;p&gt;διὰ τοῦτο γὰρ ὁ ὑψηλὸς Θεός,&lt;/p&gt;&lt;p&gt;ἐπὶ γῆς ἐφάνη ταπεινὸς ἄνθρωπος·&lt;/p&gt;&lt;p&gt;βουλόμενος ἑλκύσαι πρὸς τὸ ὕψος,&lt;/p&gt;&lt;p&gt;τοὺς αὐτῷ βοώντας·&lt;/p&gt;&lt;p&gt;Ἀλληλούια.&lt;/p&gt;&lt;p&gt;Ὅλως ἦν ἐν τοῖς κάτω,&lt;/p&gt;&lt;p&gt;καὶ τῶν ἄνω οὐδόλως ἀπῆν,&lt;/p&gt;&lt;p&gt;ὁ ἀπερίγραπτος Λόγος·&lt;/p&gt;&lt;p&gt;συγκατάβασις γὰρ θεϊκή,&lt;/p&gt;&lt;p&gt;οὐ μετάβασις τοπικὴ γέγονε,&lt;/p&gt;&lt;p&gt;καὶ τόκος ἐκ Παρθένου θεολήπτου,&lt;/p&gt;&lt;p&gt;ἀκουούσης ταῦτα·&lt;/p&gt;&lt;p&gt;Χαῖρε, Θεοῦ ἀχωρήτου χώρα,&lt;/p&gt;&lt;p&gt;χαῖρε, σεπτοῦ μυστηρίου θύρα.&lt;/p&gt;&lt;p&gt;Χαῖρε, τῶν ἀπίστων ἀμφίβολον ἄκουσμα,&lt;/p&gt;&lt;p&gt;χαῖρε, τῶν πιστῶν ἀναμφίβολον καύχημα.&lt;/p&gt;&lt;p&gt;Χαῖρε, ὄχημα πανάγιον τοῦ ἐπὶ τῶν Χερουβείμ,&lt;/p&gt;&lt;p&gt;χαῖρε, οἴκημα πανάριστον τοῦ ἐπὶ τῶν Σεραφείμ.&lt;/p&gt;&lt;p&gt;Χαῖρε, ἡ τἀναντία εἰς ταὐτὸ ἀγαγοῦσα,&lt;/p&gt;&lt;p&gt;χαῖρε, ἡ παρθενίαν καὶ λοχείαν ζευγνῦσα.&lt;/p&gt;&lt;p&gt;Χαῖρε, δι' ἧς ἐλύθη παράβασις,&lt;/p&gt;&lt;p&gt;χαῖρε, δι' ἧς ἠνοίχθη παράδεισος.&lt;/p&gt;&lt;p&gt;Χαῖρε, ἡ κλεὶς τῆς Χριστοῦ βασιλείας,&lt;/p&gt;&lt;p&gt;χαῖρε, ἐλπὶς ἀγαθῶν αἰωνίων.&lt;/p&gt;&lt;p&gt;Χαῖρε, Νύμφη ἀνύμφευτε.&lt;/p&gt;&lt;p&gt;Πᾶσα φύσις Ἀγγέλων,&lt;/p&gt;&lt;p&gt;κατεπλάγη τὸ μέγα,&lt;/p&gt;&lt;p&gt;τῆς σῆς ἐνανθρωπήσεως ἔργον·&lt;/p&gt;&lt;p&gt;τὸν ἀπρόσιτον γὰρ ὡς Θεόν,&lt;/p&gt;&lt;p&gt;ἐθεώρει πᾶσι προσιτὸν ἄνθρωπον,&lt;/p&gt;&lt;p&gt;ἡμῖν μὲν συνδιάγοντα,&lt;/p&gt;&lt;p&gt;ἀκούοντα δὲ παρὰ πάντων οὕτως·&lt;/p&gt;&lt;p&gt;Ἀλληλούια.&lt;/p&gt;&lt;p&gt;Ρήτορας πολυφθόγγους,&lt;/p&gt;&lt;p&gt;ὡς ἰχθύας ἀφώνους,&lt;/p&gt;&lt;p&gt;ὁρῶμεν ἐπὶ σοὶ Θεοτόκε·&lt;/p&gt;&lt;p&gt;ἀποροῦσι γὰρ λέγειν,&lt;/p&gt;&lt;p&gt;τὸ πῶς καὶ Παρθένος μένεις,&lt;/p&gt;&lt;p&gt;καὶ τεκεῖν ἴσχυσας·&lt;/p&gt;&lt;p&gt;ἡμεῖς δὲ τὸ μυστήριο ν θαυμάζοντες,&lt;/p&gt;&lt;p&gt;πιστῶς βοῶμεν·&lt;/p&gt;&lt;p&gt;Χαῖρε, σοφίας Θεοῦ δοχεῖον,&lt;/p&gt;&lt;p&gt;χαῖρε, προνοίας αὐτοῦ ταμεῖον.&lt;/p&gt;&lt;p&gt;Χαῖρε, φιλοσόφους ἀσόφους δεικνύουσα,&lt;/p&gt;&lt;p&gt;χαῖρε, τεχνολόγους ἀλόγους ἐλέγχουσα.&lt;/p&gt;&lt;p&gt;Χαῖρε, ὅτὶ ἐμωράνθησαν οἱ δεινοὶ συζητηταί,&lt;/p&gt;&lt;p&gt;χαῖρε, ὅτι ἐμαράνθησαν οἱ τῶν μύθων ποιηταί.&lt;/p&gt;&lt;p&gt;Χαῖρε, τῶν Ἀθηναίων τὰς πλοκὰς διασπῶσα,&lt;/p&gt;&lt;p&gt;χαῖρε, τῶν ἁλιέων τὰς σαγήνας πληροῦσα.&lt;/p&gt;&lt;p&gt;Χαῖρε, βυθοῦ ἀγνοίας ἐξέλκουσα,&lt;/p&gt;&lt;p&gt;χαῖρε, πολλοὺς ἐν γνώσει φωτίζουσα.&lt;/p&gt;&lt;p&gt;Χαῖρε, ὁλκὰς τῶν θελόντων σωθῆναι,&lt;/p&gt;&lt;p&gt;χαῖρε, λιμὴν τῶν τοῦ βίου πλωτήρων.&lt;/p&gt;&lt;p&gt;Χαῖρε, Νύμφη ἀνύμφευτε.&lt;/p&gt;&lt;p&gt;Σῶσαι θέλων τὸν κόσμον,&lt;/p&gt;&lt;p&gt;ὁ τῶν ὅλων κοσμήτωρ,&lt;/p&gt;&lt;p&gt;πρὸς τοῦτον αὐτεπάγγελτος ἦλθε·&lt;/p&gt;&lt;p&gt;καὶ ποιμὴν ὑπάρχων ὡς Θεός,&lt;/p&gt;&lt;p&gt;δι' ἡμᾶς ἐφάνη καθ' ἡμᾶς ἄνθρωπος·&lt;/p&gt;&lt;p&gt;ὁμοίῳ γὰρ τὸ ὅμοιον καλέσας,&lt;/p&gt;&lt;p&gt;ὡς Θεὸς ἀκούει·&lt;/p&gt;&lt;p&gt;Ἀλληλούια.&lt;/p&gt;&lt;p&gt;Τεῖχος εἶ τῶν παρθένων,&lt;/p&gt;&lt;p&gt;Θεοτόκε Παρθένε,&lt;/p&gt;&lt;p&gt;καὶ πάντων τῶν εἰς σὲ προστρεχόντων.&lt;/p&gt;&lt;p&gt;Ὁ γὰρ τοῦ οὐρανοῦ καὶ τῆς γῆς,&lt;/p&gt;&lt;p&gt;κατεσκεύασέ σε ποιητής, Ἄχραντε,&lt;/p&gt;&lt;p&gt;οἰκήσας ἐν τῇ μήτρα σου,&lt;/p&gt;&lt;p&gt;καὶ πάντας σοι προσφωνεῖν διδάξας·&lt;/p&gt;&lt;p&gt;Χαῖρε, ἡ στήλη τῆς παρθενίας,&lt;/p&gt;&lt;p&gt;χαῖρε, ἡ πύλη τῆς σωτήριας.&lt;/p&gt;&lt;p&gt;Χαῖρε, ἀρχηγὲ νοητῆς ἀναπλάσεως,&lt;/p&gt;&lt;p&gt;χαῖρε, χορηγὲ θεϊκῆς ἀγαθότητος.&lt;/p&gt;&lt;p&gt;Χαῖρε, σὺ γὰρ ἀνεγέννησας τοὺς συλληφθέντας αἰσχρῶς,&lt;/p&gt;&lt;p&gt;χαῖρε, σὺ γὰρ ἐνουθέτησας τοὺς συληθέντας τὸν νοῦν.&lt;/p&gt;&lt;p&gt;Χαῖρε, ἡ τὸν φθορέα τῶν φρενῶν καταργοῦσα,&lt;/p&gt;&lt;p&gt;χαῖρε, ἡ τὸν σπορέα τῆς ἁγνείας τεκοῦσα.&lt;/p&gt;&lt;p&gt;Χαῖρε, παστάς ἀσπόρου νυμφεύσεως,&lt;/p&gt;&lt;p&gt;χαῖρε, πιστοὺς Κυρίῳ ἁρμόζουσα.&lt;/p&gt;&lt;p&gt;Χαῖρε, καλὴ κουροτρόφε παρθένων,&lt;/p&gt;&lt;p&gt;χαῖρε, ψυχῶν νυμφοστόλε ἁγίων.&lt;/p&gt;&lt;p&gt;Χαῖρε, Νύμφη ἀνύμφευτε.&lt;/p&gt;&lt;p&gt;Ὕμνος ἅπας ἡττᾶται,&lt;/p&gt;&lt;p&gt;συνεκτείνεσθαι σπεύδων,&lt;/p&gt;&lt;p&gt;τῷ πλήθει τῶν πολλῶν οἰκτιρμῶν σου·&lt;/p&gt;&lt;p&gt;ἰσαρίθμους γὰρ τῇ ψάμμῳ ὠδάς,&lt;/p&gt;&lt;p&gt;ἂν προσφέρωμέν σοι, Βασιλεῦ ἅγιε,&lt;/p&gt;&lt;p&gt;οὐδὲν τελοῦμεν ἄξιον,&lt;/p&gt;&lt;p&gt;ὧν δέδωκας ἡμῖν τοῖς σοὶ βοῶσιν·&lt;/p&gt;&lt;p&gt;Ἀλληλούια.&lt;/p&gt;&lt;p&gt;Φωτοδόχον λαμπάδα,&lt;/p&gt;&lt;p&gt;τοῖς ἐν σκότει φανεῖσαν,&lt;/p&gt;&lt;p&gt;ὁρῶμεν τὴν ἁγίαν Παρθένον·&lt;/p&gt;&lt;p&gt;τὸ γὰρ ἄυλον ἅπτουσα φῶς,&lt;/p&gt;&lt;p&gt;ὁδηγεῖ πρὸς γνῶσιν θεϊκὴν ἅπαντας,&lt;/p&gt;&lt;p&gt;αὐγῇ τὸν νοῦν φωτίζουσα,&lt;/p&gt;&lt;p&gt;κραυγῇ δὲ τιμωμένη ταῦτα·&lt;/p&gt;&lt;p&gt;Χαῖρε, ἀκτὶς νοητοῦ ἡλίου,&lt;/p&gt;&lt;p&gt;χαῖρε, βολὶς τοῦ ἀδύτου φέγγους.&lt;/p&gt;&lt;p&gt;Χαῖρε, ἀστραπὴ τὰς ψυχὰς καταλάμπουσα,&lt;/p&gt;&lt;p&gt;χαῖρε, ὡς βροντὴ τοὺς ἐχθροὺς καταπλήττουσα.&lt;/p&gt;&lt;p&gt;Χαῖρε, ὅτι τὸν πολύφωτον ἀνατέλλεις φωτισμόν,&lt;/p&gt;&lt;p&gt;Χαῖρε, ὅτι τὸν πολύρρυτον ἀναβλύζεις ποταμόν.&lt;/p&gt;&lt;p&gt;Χαῖρε, τῆς κολυμβήθρας ζωγραφοῦσα τὸν τύπον,&lt;/p&gt;&lt;p&gt;χαῖρε, τῆς ἁμαρτίας ἀναιροῦσα τὸν ρύπον.&lt;/p&gt;&lt;p&gt;Χαῖρε, λουτὴρ ἔκπλυνων συνείδησιν,&lt;/p&gt;&lt;p&gt;χαῖρε, κρατὴρ κιρνῶν ἀγαλλίασιν.&lt;/p&gt;&lt;p&gt;Χαῖρε, ὀσμὴ τῆς Χριστοῦ εὐωδίας,&lt;/p&gt;&lt;p&gt;χαῖρε, ζωὴ μυστικῆς εὐωχίας.&lt;/p&gt;&lt;p&gt;Χαῖρε, Νύμφη ἀνύμφευτε.&lt;/p&gt;&lt;p&gt;Χάριν δοῦναι θελήσας,&lt;/p&gt;&lt;p&gt;ὀφλημάτων ἀρχαίων,&lt;/p&gt;&lt;p&gt;ὁ πάντων χρεωλύτης ἀνθρώπων,&lt;/p&gt;&lt;p&gt;ἐπεδήμησε δι’ἑαυτοῦ,&lt;/p&gt;&lt;p&gt;πρὸς τοὺς ἀποδήμους τῆς αὐτοῦ Χάριτος·&lt;/p&gt;&lt;p&gt;καὶ σχίσας τὸ χειρόγραφον,&lt;/p&gt;&lt;p&gt;ἀκούει παρὰ πάντων οὕτως·&lt;/p&gt;&lt;p&gt;Ἀλληλούια.&lt;/p&gt;&lt;p&gt;Ψάλλοντές σου τὸν τόκον,&lt;/p&gt;&lt;p&gt;ἀνυμνοῦμέν σε πάντες,&lt;/p&gt;&lt;p&gt;ὡς ἔμψυχον ναόν, Θεοτόκε.&lt;/p&gt;&lt;p&gt;Ἐν τῇ σῇ γὰρ οὶκήσας γαστρί,&lt;/p&gt;&lt;p&gt;ὁ συνέχων πάντα τῇ χειρὶ Κύριος,&lt;/p&gt;&lt;p&gt;ἡγίασεν, ἐδόξασεν, ἐδίδαξε βοᾶν σοὶ πάντας·&lt;/p&gt;&lt;p&gt;Χαῖρε, σκηνὴ τοῦ Θεοῦ καὶ Λόγου,&lt;/p&gt;&lt;p&gt;χαῖρε, Ἁγία ἁγίων μείζων.&lt;/p&gt;&lt;p&gt;Χαῖρε, κιβωτὲ χρυσωθεῖσα τῷ Πνεύματι,&lt;/p&gt;&lt;p&gt;χαῖρε, θησαυρὲ τῆς ζωῆς ἀδαπάνητε.&lt;/p&gt;&lt;p&gt;Χαῖρε, τίμιον διάδημα βασιλέων εὐσεβῶν,&lt;/p&gt;&lt;p&gt;χαῖρε, καύχημα σεβάσμιον ἱερέων εὐλαβῶν.&lt;/p&gt;&lt;p&gt;Χαῖρε, τῆς Ἐκκλησίας ὁ ἀσάλευτος πύργος,&lt;/p&gt;&lt;p&gt;χαῖρε, τῆς Βασιλείας τὸ ἀπόρθητον τεῖχος.&lt;/p&gt;&lt;p&gt;Χαῖρε, δι' ἧς ἐγείρονται τρόπαια,&lt;/p&gt;&lt;p&gt;χαῖρε, δι' ἧς ἐχθροὶ καταπίπτουσι.&lt;/p&gt;&lt;p&gt;Χαῖρε, χρωτὸς τοῦ ἐμοῦ θεραπεία,&lt;/p&gt;&lt;p&gt;χαῖρε, ψυχῆς τῆς ἐμῆς σωτηρία.&lt;/p&gt;&lt;p&gt;Χαῖρε, Νύμφη ἀνύμφευτε.&lt;/p&gt;&lt;p&gt;Ὦ πανύμνητε Μῆτερ,&lt;/p&gt;&lt;p&gt;ἡ τεκοῦσα τὸν πάντων ἁγίων,&lt;/p&gt;&lt;p&gt;ἁγιώτατον Λόγον·&lt;/p&gt;&lt;p&gt;δεξαμένη γὰρ τὴν νῦν προσφοράν,&lt;/p&gt;&lt;p&gt;ἀπὸ πάσης ρῦσαι συμφορᾶς ἅπαντας,&lt;/p&gt;&lt;p&gt;καὶ τῆς μελλούσης λύτρωσαι κολάσεως,&lt;/p&gt;&lt;p&gt;τοὺς σοὶ βοῶντας·&lt;/p&gt;&lt;p&gt;Ἀλληλούια.&lt;p&gt;
</LIFE>
<SERVICE>
<LITURGY>
<TROPARION Type="1" Tone="8">
Τὸ προσταχθὲν μυστικῶς λαβὼν ἐν γνώσει, ἐν τῇ σκηνῇ τοῦ Ἰωσὴφ σπουδῇ ἐπέστη, ὁ ἀσώματος λέγων τῇ Ἀπειρογάμω· ὁ κλίνας ἐν καταβάσει τοὺς οὐρανούς, χωρεῑται ἀναλλοιώτως ὅλος ἐν σοι· Ὃν καὶ βλέπων ἐν μήτρᾳ σου, λαβόντα δούλου μορφήν, ἐξίσταμαι κραυγάζων σοι· Χαῖρε Νύμφη ἀνύμφευτε.
</TROPARION></LITURGY></SERVICE>
<SERVICE>
<LITURGY>
<KONTAKION Type="1" Tone="8">
Τῇ ὑπερμάχῷ στρατηγῷ τὰ νικητήρια, ὡς λυτρωθεῖσα τῶν δεινῶν εὐχαριστήρια, ἀναγράφω σοι ἡ πόλις σου, Θεοτόκε· ἀλλ' ὡς ἔχουσα τὸ κράτος ἀπροσμάχητον, ἐκ παντοίων με κινδύνων ἐλευθέρωσον, ἵνα κράζω σοί· Χαῖρε Νύμφη ἀνύμφευτε.
</KONTAKION>
</LITURGY>
</SERVICE>