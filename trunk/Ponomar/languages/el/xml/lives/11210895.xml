<SAINT>

<NAME Nominative="Σύναξη της Παναγίας της Κουνίστρας στην Σκιάθο" Short="Σύναξη της"/>
<LIFE Id="saintgr" Copyright="saint.gr">
 Το μοναστήρι της Παναγίας της Κουνίστρας ιδρύθηκε τον 17ο μ.Χ. αιώνα. Σύμφωνα με την λαϊκή παράδοση η εικόνα της Παναγίας βρέθηκε κρεμασμένη σε ένα πεύκο και κουνιόταν. Από εκεί βγήκε και η ονομασία «Κουνίστρα».<br /><br />Η Παναγία η Κουνίστρα είναι η πολιούχος τηε Σκιάθου. Η ομώνυμη εικόνα της βρίσκεται στο μητροπολιτικό ναό της Σκιάθου και κάθε χρόνο στις 21 Νοεμβρίου, οργανώνεται μεγάλο πανηγύρι. Κάθε προσκυνητής εντυπωσιάζεται από το ξυλόγλυπτο και επιχρυσωμένο τέμπλο του ναού, καθώς και από τις εξαιρετικές αγιογραφίες που φιλοτεχνήθηκαν σε δύο διαφορετικές ιστορικές περιόδου, το 1741 μ.Χ. και το 1805 μ.Χ.<br /><br />Ποίημα του Αλέξανδρου Παπαδιαμάντη<br /><br />Στην Παναγία την Κουνίστρα<br /><br />Εις όλην την Χριστιανοσύνη<br />μια είναι μόνη Παναγία αγνή,<br />κόρη παιδίσκη, Άσμα των Άσμάτων,<br />χωρίς Χριστόν, θείο παιδί, στά χέρια,<br />και τρεφομένη με αγγέλων άρτον!..<br /><br />Εσύ' σαι η μόνη Παναγία Κουνίστρα,<br />που εφανερώθης στης Σκιάθου το νησί,<br />εις δένδρον πεύκου επάνω καθημένη,<br />κ' αιωρουμένη εις τερπνήν αιώραν,<br />όπως αι κορασίδες συνηθίζουν...<br /><br />Εφανερώθης, κι όλος ο λαός<br />μετά θυμιαμάτων και λαμπάδων<br />εν θεία λιτανεία σε παρέπεμψε -<br />κ' εσήκωσεν ωραίον λευκόν ναόν,<br />που με πιατάκια ελληνικά σου στόλισε!..<br /><br />Κι όλος ο ήλιος έλαμπεν εις τον ναόν σου,<br />και φως τον πλημμυρούσε μαργαρώδες,<br />όλα τ' άστέρια εφεγγοβολούσαν,<br />και η σελήνη εχάιδευε γλυκά<br />τα απλά της εκκλησίας σου καντιλάκια !..<br /><br />Κ' είδες, η Κόρη, του λαού την πίστιν,<br />είδες και την πτωχείαν κ' ευσπλαχνίσθης,<br />όπως το πάλαι είχε σπλαχνισθή ο Υιός σου<br />τους προγόνους του ίδιου του λαού,<br />ως πρόβατα μη έχοντα ποιμένα...<br /><br />Κι άρχισες να γιατρεύης τους αρρώστους<br />και να γιατρεύης τους δαιμονισμένους -<br />που ήρχετο ώρα κ' εις τους τοίχους εχτυπώντο<br />με φοβερόν συγκλονισμόν -<br />κι άρχισες, θεία, να θαυματουργής!..<br /><br />Κ' η χάρη σου ξαπλώθηχε ως τα πέρατα<br />του ειρηνικού νησιού της Σκιάθου -<br />ω Παναγιά μου, κόρη πάναγνη, καλή!<br />...Κ' ίσως να φτάση κι ως εμένα και ν' απλώση<br />γαλήνη στην ψυχή μου, την αμαρτωλή...
</LIFE></SAINT>