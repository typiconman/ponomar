<SAINT>

<NAME Nominative="Άγιοι Νέστωρ και Τριβιμίος" Short="Άγιοι Νέστωρ"/>
<LIFE Id="saintgr" Copyright="saint.gr">
 Οι Άγιοι Μάρτυρες Νέστωρ και Τριβιμίος (ή Τριβίμινος) κατάγονταν από την πόλη Πέργη της Παμφυλίας, χώρα των Κιβυρραιωτών (ή Kυραιωτών) και έζησαν κατά τους χρόνους του ασεβούς βασιλιά Δεκίου (249 - 251 μ.Χ.). Επειδή ήταν Χριστιανοί και κήρυτταν με πνευματική ανδρεία τον Χριστό, κατηγορήθηκαν στον άρχοντα της Πέργης. Αυτός, αφού αμέσως έστειλε πλήθος στρατιωτών, τους συνέλαβε και τους οδήγησε δεμένους στο δικαστήριο και έθεσε ενώπιόν τους όλα τα όργανα των βασανιστηρίων. Οι Μάρτυρες όμως περιφρονούσαν τις απειλές και ομολογούσαν με γενναιότητα τον Χριστό. Γι' αυτό τους γύμνωσαν και τους κτυπούσαν με σκληρά σχοινιά από νεύρα βοδιών. Έπειτα τους κρέμασαν, τους καταξέσκισαν τις σάρκες και τέλος τους αποκεφάλισαν.<br /><br />Έτσι, αφού τελειώθηκε ο βίος τους, με ευχαρίστηση παρέλαβε τις ψυχές τους ο μισθαποδότης Κύριος.<br /><br />Πολύ πιθανό, ο Άγιος Νέστορας, να είναι ο ίδιος με αυτόν της 28ης Φεβρουαρίου, διότι οι βιογραφίες τους συμπίπτουν.
</LIFE></SAINT>