<SAINT>

<NAME Nominative="Όσιοι Απόστολος και Θεοχάρης οι αυτάδελφοι" Short="Όσιοι Απόστολος"/>
<LIFE Id="saintgr" Copyright="saint.gr">
 Οι Όσιοι Θεοχάρης και Απόστολος κατάγονταν από την Άρτα και έζησαν περί τα τέλη του 17ου και τις αρχές του 18ου αιώνα μ.Χ. Ήταν τέκνα του ιερέως Ντούια, ο οποίος τα ανέθρεψε με παιδεία και νουθεσία Κυρίου. Ο Όσιος Θεοχάρης χρημάτισε διδάσκαλος του ιδρυτή της Φιλικής Εταιρείας Νικολάου Σκουφά, από την Άρτα. Και οι δύο Όσιοι διακρίνοντας για την ευσέβεια, την εγκράτεια και την φιλανθρωπία. Συνεχώς μελετούσαν την Αγία Γραφή και προσεύχονταν.<br /><br />Ο Όσιος Θεοχάρης κοιμήθηκε με ειρήνη το Μεγάλο Σάββατο του έτους 1829 μ.Χ. και προέβλεψε την ώρα της εξόδου του από την παρούσα ζωή. Έδωσε εντολή στον αδελφό του να τον ενταφιάσει στον ιερό ναό των Αγίων Αναργύρων και να μην γίνει ανακομιδή των λειψάνων του. Το άγιο λείψανό του ευωδίαζε, σημείο της αγάπης του Κυρίου προς τον όσιο.<br /><br />Ο Όσιος Απόστολος κοιμήθηκε με ειρήνη το έτος 1846 μ.Χ. Το τίμιο λείψανό του το ενταφίασαν στο κοιμητήριο του ιερού ναού της Αγίας Σοφίας με πολλές τιμές.<br /><br />Τον βίο τους συνέγραψε ο Μητροπολίτης Άρτης, Σεραφείμ ο Βυζάντιος και ο ηγούμενος της μονής Κάτω Παναγιάς Άρτης Κωνστάντιος ο εξ Άρτης.<br /><br />Η Εκκλησία τιμά τη μνήμη τους, επίσης, την Κυριακή των Μυροφόρων.
</LIFE></SAINT>