<SAINT>

<NAME Nominative="Σύναξη της Παναγιάς της Κοσμοσώτειρας στον Έβρο" Short="Σύναξη της"/>
<LIFE Id="saintgr" Copyright="saint.gr">
 Στο νοτιοανατολικό άκρο του Νομού Έβρου, δίπλα στον ομώνυμο ποταμό και το Δέλτα του, δεσπόζει η σημερινή πόλη των Φερών με το ναό της Παναγίας Κοσμοσώτειρας, σύμβολο της τέχνης και του πολιτισμού της Βυζαντινής Θράκης. Ο ναός έχει ανακηρυχθεί προστάτιδα των απανταχού Θρακιωτών και προσκυνηματικό τους κέντρο.<br /><br />Το μοναστήρι της Παναγίας Κοσμοσώτειρας χτίστηκε το 1151 - 1152 μ.Χ. από τον Σεβαστοκράτορα Ισαάκιο Κομνηνό, γιο του αυτοκράτορα Αλέξιου Α΄ Κομνηνού (1081 - 1118 μ.Χ.). Ο αρχιτεκτονικός ρυθμός του ναού είναι σταυροειδής με τρούλο, σε μια - σπανιότατη - παραλλαγή του δικιονίου. Ο Ισαάκιος επίσης, συνέθεσε το τυπικό της μονής και τάφηκε σε αυτή.<br /><br />Διακόσια χρόνια μετά, το καθολικό μετατρέπεται σε τζαμί του Σουλεϊμάν και πεντέμισι αιώνες αργότερα, το 1920 μ.Χ., πάλι σε χριστιανική εκκλησία.<br /><br />Η Παναγιά η Κοσμοσώτειρα λέγεται και Αγία Σοφιά γιατί οι τεχνίτες που την κατασκεύασαν, είχαν ως πρότυπο το εσωτερικό της Αγιάς Σοφιάς.
</LIFE></SAINT>