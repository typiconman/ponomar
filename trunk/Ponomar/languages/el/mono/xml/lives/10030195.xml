<SAINT>

<NAME Nominative="Αγία Δάμαρις η Αθηναία" Short="Αγία Δάμαρις"/>
<LIFE Id="saintgr" Copyright="saint.gr">
 Η Αγία Δάμαρις είναι η πρώτη Αθηναία, που μαζί με τον άγιο Διονύσιο Αρεοπαγίτη (βλέπε 3 Οκτωβρίου) πίστεψαν στο κήρυγμα του αποστόλου Παύλου. Το όνομά της αναφέρεται στις Πράξεις των Αποστόλων: «Τινές δε άνδρες κολληθέντες αυτώ επίστευσαν, εν οις και Διόνυσος ο Αρεοπαγίτης και γυνή ονόματι Δάμαρις» (Πράξ. ιζ΄ 34).<br /><br />Το γεγονός ότι αναφέρεται ονομαστικά από τον Ευαγγελιστή Λουκά στις Πράξεις του υποδεικνύει ότι πρόκειται για αξιόλογη προσωπικότητα. Επίσης, το όνομα της δεν είναι ελληνικό, παρά εξηλληνισμένος τύπος του ιουδαϊκού ονόματος «Θαμάρ», που σημαίνει ότι δεν ήτανε Ελληνίδα αλλά κάποια Ιουδαία μέτοικος στην Αθήνα.<br /><br />Ακολουθία της συνέγραψε ο υμνογράφος πατήρ Γεράσιμος Μικραγιαννανίτης.
</LIFE></SAINT>