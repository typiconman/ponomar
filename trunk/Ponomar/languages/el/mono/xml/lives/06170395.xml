<SAINT>

<NAME Nominative="Άγιος Alban πρωτομάρτυς Βρεταννίας" Short="Άγιος Alban"/>
<LIFE Id="saintgr" Copyright="saint.gr">
 Ο Άγιος Alban (Αλβανός), πρωτομάρτυρας της Βρετανίας, ήταν Ρωμαίος πολίτης και ζούσε στην πόλη Βερουλάμιουμ (Verulamium), λίγα μίλια βόρεια του Λονδίνου κατά την περίοδο των διωγμών και ήταν αρχικά παγανιστής.<br /><br />Όταν ο διοικητής της πόλης ξεκίνησε τους διωγμούς κατά των Χριστιανών, ένας Χριστιανός Ιερέας, που πιθανότατα ονομαζόταν Αμφίβολος, κρύφτηκε στο σπίτι του Αγίου Alban. Ο Άγιος Alban, εντυπωσιάστηκε από τον τρόπο ζωής του Αμφίβολου και άρχισε να τον ρωτά για την πίστη του. Αποτέλεσμα αυτού ήταν ο Άγιος Alban να πιστέψει στον Χριστό να ζητήσει να βαπτιστεί. Τότε, όμως, ο διοικητής της πόλης πληροφορήθηκε ότι στο σπίτι του Alban κρυβόταν ο Αμφίβολος και έστειλε να τον συλλάβουν. Ο Alban τον φυγάδευσε ανταλλάσσοντας ρούχα μαζί του. Ντυμένος με τον μανδύα του ιερέα συνελήφθη και οδηγήθηκε στον κριτή. Εκεί κατηγορήθηκε τόσο για την υπόθαλψη του διωκόμενου κληρικού, όσο και για αποστασία από την προγονική του θρησκεία. Αρνούμενος να αποκηρύξει την πίστη του στο Χριστό, υπέμεινε βασανιστήρια και τελικά αποκεφαλίστηκε στο λόφο λίγο πιο πέρα από την πόλη.
</LIFE></SAINT>