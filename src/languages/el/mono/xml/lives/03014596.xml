<SAINT>

<NAME Nominative="Όσιος Αγάπιος ο Αγιορείτης" Short="Όσιος Αγάπιος"/>
<LIFE Id="saintgr" Copyright="saint.gr">
 Ο όσιος Αγάπιος διέμενε στη Σκήτη του Κολιτζοϋ της περιοχής Βατοπαιδίου. Όμως, σε μια επιδρομή τους οι Αγαρηνοί πειρατές τον αιχμαλώτισαν και τον πούλησαν σαν δούλο σ' έναν άλλο Αγαρηνό. Αυτός τον είχε δεμένο με αλυσίδες, για τον φόβο μην αποδράσει, και τον χρησιμοποιούσε στις πιο σκληρές και βαριές εργασίες.<br /><br />Δια της προσευχής και κατά τη στιγμή που βρισκόταν στη φυλακή, η Υπεραγία Θεοτόκος τον ελευθέρωσε. Τότε ο όσιος αμέσως γύρισε στο Άγιο Όρος, στον Γέροντα του. Αλλά ο Γέροντας, μόλις τον είδε, του έκανε παρατήρηση διότι έφυγε κρυφά χωρίς την έγκριση του κυρίου του, και του είπε αμέσως να γυρίσει πίσω.<br /><br />Ο όσιος Αγάπιος έκανε υπακοή και επέστρεψε στον Αγαρηνό κύριο του. Η ενέργεια του αυτή συγκίνησε τον Αγαρηνό, με αποτέλεσμα αυτός και οι δύο γιοί του, μαζί με τον όσιο Αγάπιο, να έλθουν στο Άγιο Όρος και να γίνουν μοναχοί.
</LIFE></SAINT>