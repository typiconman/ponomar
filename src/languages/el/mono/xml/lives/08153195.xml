<SAINT>

<NAME Nominative="Σύναξη της Παναγίας του Βουνού στην Αλόννησο" Short="Σύναξη της"/>
<LIFE Id="saintgr" Copyright="saint.gr">
 Ο Ιερός Ναός της Παναγίας του Βουνού είναι μονοκάμαρος ναός, σταυροειδής εγγεγραμμένος μετά τρούλου, εξωτερικών διαστάσεων 7.20μ.x4,30 μ. Η επικάλυψη των στεγών και του τρούλου είναι από σχιστολιθικές πλάκες. Ο ναός της Παναγίας χρονολογείται στα μέσα του 17ου αιώνα μ.Χ. Στη χρονολόγηση αυτή συνηγορεί και ο ζωγραφικός διάκοσμος, αν και επιζωγραφισμένος, μέρη του οποίου σώζονται στον τρούλο και στο Ιερό, όπως ο Παντοκράτορας περιστοιχιζόμενος από δύο Αρχαγγέλους, η Θεοτόκος και ο Πρόδρομος -στην β' ζώνη του τρούλου- πλαισιωμένοι από αγγέλους, οι δώδεκα Προφήτες στο τύμπανο, οι τέσσερις Ευαγγελιστές στα σφαιρικά τρίγωνα και το Όραμα του Πέτρου Αλεξανδρείας στην Πρόθεση.<br /><br />Από το ξύλινο τέμπλο του ναού αξιόλογες είναι δύο εικόνες:<br /><br />α) Σκαφωτή εικόνα του IC-XC Ιησού Χριστού στον τύπο του Παντοκράτορα και<br />β) Άγιος Ιωάννης ο Πρόδρομος.<br /><br />Αξιόλογο και το βημόθυρο που στο κατώτερο τμήμα του εικονίζονται οι μορφές του Ευαγγελισμού, ενώ στο ανώτερο οι προφητάνακτες.<br /><br />Στο ναό φυλάσσεται εικόνα φορητή της Κοιμήσεως της Θεοτόκου καλής διατήρησης.<br /><br />Δίπλα στο ναό υπάρχει πηγή με καλό νερό και η τοποθεσία είναι τέτοια που δεν μπόρεσαν να ανακαλύψουν οι πειρατές. Ήταν το σπουδαιότερο και μεγαλύτερο μοναστικό κέντρο του νησιού.
</LIFE></SAINT>