<SAINT>

<NAME Nominative="Όσιος Σεραπίων ο Σιδώνιος" Short="Όσιος Σεραπίων"/>
<LIFE Id="saintgr" Copyright="saint.gr">
 Ο Όσιος Σεραπίων καταγόταν από τη Σιδώνα και έζησε κυρίως στην Αίγυπτο τον 4ο αιώνα μ.Χ. Αποδείχθηκε κορυφαίος σε έργα φιλαλληλίας και ελεημοσύνης, μοιράζοντας όχι μόνον την πλούσια περιουσία του στους πτωχούς αλλά και όσα οι πιστοί επισκέπτες του έδιδαν για τον εαυτό του. Αφοσιώθηκε στη διάδοση του λόγου του Θεού με πολλούς και διαφόρους τρόπους.<br /><br />Όταν κάποτε έπεσε θύμα ληστών, με την πειθώ που τον διέκρινε, κατόρθωσε να μεταστρέψει τα γεγονότα και να κάνει τούς ληστές δούλους του Θεού. Κατόρθωσε επίσης να μεταστρέψει στη Ορθοδοξία, τον Μανιχαίο Λακεδαιμόνιο, πρόκριτο, στον οποίο πουλήθηκε ως δούλος.<br /><br />Στο τέλος επέστρεψε στην αγαπημένη του έρημο, όπου εκοιμήθη ειρηνικά σε βαθύτατο γήρας, υπόδειγμα γενόμενος για τούς μοναχούς.
</LIFE></SAINT>