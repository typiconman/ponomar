<SAINT>

<NAME Nominative="Σύναξη Υπεραγίας Θεοτόκου της Μεσοπαντητίσσης εν Κρήτη" Short="Σύναξη Υπεραγίας"/>
<LIFE Id="saintgr" Copyright="saint.gr">
 Η ιερά εικόνα της Παναγίας της Μεσοπαντητίσσης μετακομίσθηκε στην Κρήτη από την Κωνσταντινούπολη κατά τους χρόνους της εικονομαχίας, για να σωθεί από την ασεβή μανία των εικονομάχων. Κατά την παράδοση έχει αγιογραφηθεί από τον Ευαγγελιστή Λουκά. Κατά την περίοδο της Ενετικής κυριαρχίας στην Κρήτη, φυλασσόταν στο ναό του Αγίου Αποστόλου Τίτου στον Χάνδακα (Ηράκλειο). Κάθε Τρίτη έκαναν λιτανεία στην εικόνα οι ευσεβείς Χριστιανοί. Όταν ο Χάνδακας κυριεύθηκε από τους Αγαρηνούς, οι Ενετοί παρέλαβαν τη σεβάσμια εικόνα της Παναγίας και τη μετέφεραν στην Βενετία, όπου την εναπέθεσαν στο ναό της Υπεραγίας Θεοτόκου των Χαιρετισμών. Εκεί φυλάσσεται μέχρι σήμερα. Αντίτυπο της ιεράς εικόνος βρίσκεται στον Ιερό Ναό του Αποστόλου Τίτου, στο Ηράκλειο, όπου τελείται και η εορτή της Συνάξεως.
</LIFE></SAINT>