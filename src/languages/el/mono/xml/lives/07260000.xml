<SAINT>

<NAME Nominative="Αγία Ωραιοζήλη" Short="Αγία Ωραιοζήλη"/>
<LIFE Id="saintgr" Copyright="saint.gr">
 Η Αγία Ωραιοζήλη είχε πατρίδα το Βυζάντιο και έζησε τον 1ο αιώνα μ.Χ. Στην αρχή ήταν ειδωλολάτρισσα, κατόπιν όμως έγινε χριστιανή από το κήρυγμα του Αποστόλου Ανδρέα. Επειδή η Ωραιοζήλη ήταν μορφωμένη γυναίκα, μπόρεσε και έμαθε σωστά όλες τις αλήθειες του Ευαγγελίου, έτσι ώστε να τις διδάσκει και σ' άλλες γυναίκες. Κατόρθωσε να ελκύσει πολλές απ' αυτές στον Χριστό. Αλλά όταν επί αυτοκράτορα Δομιτιανού κινήθηκε διωγμός κατά των Χριστιανών, συνελήφθη και αυτή. Επειδή όμως έμεινε πιστή στην αγάπη του Χριστού, αποκεφαλίστηκε και κατατάχθηκε στο σεμνό χορό των Μαρτύρων. Το δε νεκρό της σώμα το έριξαν στη φωτιά.
</LIFE></SAINT>