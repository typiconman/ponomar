<SAINT>

<NAME Nominative="Άγιος Αυδιήσιος και οι συν αυτόν μάρτυρες" Short="Άγιος Αυδιήσιος"/>
<LIFE Id="saintgr" Copyright="saint.gr">
 Όταν ο βασιλιάς των Περσών Σαπώρ ο Β' (325 - 379 μ.Χ.), κατά το 30ο έτος της βασιλείας του, κυρίευσε τη χώρα Βυζάτη και θανάτωσε όλους όσους έφεραν όπλα. Τις δε γυναίκες, παιδιά, γέρους, τον επίσκοπο Ηλιόδωρο και τους πρεσβυτέρους Δησάν, Μαριάβ και όλους τους κληρικούς τους άφησε ζωντανούς. Όταν ο επίσκοπος Ηλιόδωρος κατάλαβε ότι θα πεθάνει, χειροτόνησε επίσκοπο τον πρεσβύτερο Δησάν. ο όποιος επεξέτεινε το Χριστιανικό κήρυγμα και προς τους Πέρσες. Τότε ο αρχιμάγος Αδεφάρ, διέβαλε τον Δησάν στον βασιλιά, ότι δήθεν αυτός και όλοι οι χριστιανοί γύρω απ' αυτόν βλασφημούν την Περσική θρησκεία. Τότε ο Σαπώρ έδωσε διαταγή να συλληφθούν όλοι και να προσκυνήσουν τον ήλιο και τη φωτιά. Επειδή όμως οι χριστιανοί αυτοί δεν το έπραξαν, αποκεφαλίστηκαν όλοι. Καθ' οδόν μόνο πέντε απ' αυτούς μικροψύχησαν και δέχτηκαν τη θρησκεία των ειδώλων.<br /><br />Ο Άγιος Αυδιήσιος, άνηκε στην παραπάνω ομάδα αποκεφαλισθέντων χριστιανών στην Περσία. Αλλά το κτύπημα που δέχτηκε δεν ήταν θανατηφόρο και τη νύκτα σηκώθηκε και κατόπιν κήρυττε πάλι θαρραλέα τον Χριστό. Τότε κάποιος φανατικός ειδωλολάτρης, όρμησε και τον θανάτωσε με μαχαίρι.
</LIFE></SAINT>