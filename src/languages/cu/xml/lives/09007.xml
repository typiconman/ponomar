<SAINT>
<NAME></NAME>
<SERVICE>
<!-- The verses for the Idiomels are the same in all the hours -->	
<ROYALHOURS>
<IDIOMEL Type="11" Tone="7" Header="Тропарь Гла́съ и҃ &lt;BR&gt;Творе́нїе сѡфро́нїа патрїа́рха і҆ерꙋсали́мскагѡ" Author="сѡфро́нїа патрїа́рха і҆ерꙋсали́мскагѡ">
Виѳлее́ме, ѹ҆гото́висѧ, бл҃гоꙋкраси́тесѧ, ꙗ҆́сли, верте́пе, прїимѝ, и҆́стина прїи́де, сѣ́нь мимотечѐ, и҆ бг҃ъ человѣ́кѡмъ ѿ дв҃ы ꙗ҆ви́сѧ, воѡбрази́всѧ ꙗ҆́коже мы̀, и҆ ѡ҆божи́въ пло́ть. тѣ́мъ а҆да́мъ ѡ҆бновлѧ́етсѧ со є҆́ѵою зовꙋ́ще: на землѝ бл҃говоле́нїе ꙗ҆ви́сѧ сп҃стѝ ро́дъ на́шъ.
</IDIOMEL><!-- Note the difference in assigned Tones here -->
<VERSE Type="1" >
Бг҃ъ ѿ ю҆́га прїи́детъ, и҆ ст҃ы́й и҆з̾ горы̀ прїѡсѣне́нныѧ ча́щи. 
</VERSE>
<IDIOMEL Type="12" Tone="3" Header="Тропарь Гла́съ г҃">
Ны́нѣ прⷪ҇ро́ческое прорица́нїе и҆спо́лнитисѧ грѧде́тъ, та́йнѡ глаго́лющее: и҆ ты̀ виѳлее́ме землѐ і҆ꙋ́дова, ника́коже нарече́шисѧ ме́ньши во влⷣкахъ пред̾ꙋготовлѧ́ющи верте́пъ. и҆з̾ тебе́ бо мѝ и҆зы́детъ и҆гꙋ́менъ ꙗ҆зы́кѡвъ во пло́ти, ѿ дв҃ы ѻ҆трокови́цы хрⷭ҇то́съ бг҃ъ, и҆́же ѹ҆пасе́тъ лю́ди своѧ̑ но́ваго і҆и҃лѧ: дади́мъ є҆мꙋ̀ всѝ вели́чїе.
</IDIOMEL>
<VERSE Type="2">
Гдⷭ҇и, ѹ҆слы́шахъ слꙋ́хъ тво́й, и҆ ѹ҆боѧ́хсѧ: гдⷭ҇и, разꙋмѣ́хъ дѣла̀ твоѧ̑, и҆ ѹ҆жасо́хсѧ.
</VERSE>
<IDIOMEL Type="13" Tone="8" Header="Тропарь Гла́съ и҃ " Author="">
Сїѧ̑ глаго́летъ і҆ѡ́сифъ къ дв҃ѣ: мр҃і́е, что̀ дѣ́ло сїѐ, є҆́же въ тебѣ̀ зрю̀, недоꙋмѣ́ю и҆ ѹ҆дивлѧю́сѧ, и҆ ѹ҆мо́мъ ѹ҆жаса́юсѧ: ѻ҆́тай ѹ҆́бѡ ѿ менѐ бꙋ́ди вско́рѣ. мр҃і́е, что̀ дѣ́ло сїѐ, є҆́же въ тебѣ̀ ви́жꙋ; за че́сть, срамотꙋ̀: за весе́лїе, ско́рбь: вмѣ́стѡ є҆́же хвали́тисѧ, ѹ҆кори́знꙋ мѝ принесла̀ є҆сѝ. ктомꙋ̀ не терплю̀ ѹ҆жѐ поноше́нїй человѣ́ческихъ: и҆́бо ѿ і҆ерє́й и҆з̾ цр҃кве гдⷭ҇ни ꙗ҆́кѡ непоро́чнꙋ тѧ̀ прїѧ́хъ, и҆ что̀ ви́димое;
</IDIOMEL>
<PROKEIMENON Type="1P" Tone="4" Header="прокі́менъ, гла́съ д҃ ">
Гдⷭ҇ь речѐ ко мнѣ̀: сн҃ъ мо́й є҆сѝ ты̀, а҆́зъ дне́сь роди́хъ тѧ̀.
</PROKEIMENON>
<VERSE Type="1P" >
Просѝ ѿ менѐ, и҆ да́мъ тѝ ꙗ҆зы́ки достоѧ́нїе твоѐ, и҆ ѡ҆держа́нїе твоѐ концы̀ землѝ.
</VERSE>
<IDIOMEL Type="31" Tone="8" Header="Тропарь Гла́съ ѕ҃" Author="">
Се́й бг҃ъ на́шъ, не вмѣни́тсѧ и҆́нъ къ немꙋ̀, роди́выйсѧ ѿ дв҃ы, и҆ съ человѣ́ки поживѐ: во ꙗ҆́слехъ ѹ҆бо́гихъ, сн҃ъ є҆диноро́дный, лежа́щь ви́дитсѧ чл҃вѣ́къ: и҆ пелена́ми повива́етсѧ, и҆́же сла́вы гдⷭь: и҆ волхвѡ́мъ ѕвѣзда̀ возвѣща́етъ въ є҆гѡ̀ поклоне́нїе. и҆ мы̀ пои́мъ: трⷪ҇це ст҃а́ѧ, сп҃сѝ дꙋ́шы на́шѧ.
</IDIOMEL><!-- Note the difference in assigned Tones here -->
<IDIOMEL Type="32" Tone="3" Header="Тропарь Гла́съ г҃">
Пре́жде ржⷭ҇тва̀ твоегѡ̀, тре́петнѡ зрѧ́ще та́инство твоѐ, гдⷭ҇и, разꙋ̑мнаѧ вѡ́инства дивлѧ́хꙋсѧ: ꙗ҆́коже бо млⷣнцъ роди́тисѧ бл҃гоизво́лилъ є҆сѝ, нб҃о ѹ҆краси́вый ѕвѣзда́ми, и҆ во ꙗ҆́слехъ безслове́сныхъ возлежи́ши, дла́нїю содержа́й всеѧ̀ землѝ концы̀: таковы́мъ бо смотре́нїемъ ѹ҆вѣ́дѣно бы́сть милосе́рдїе твоѐ, хрⷭ҇тѐ, ве́лїѧ млⷭ҇ть твоѧ̀, сла́ва тебѣ̀.
</IDIOMEL>
<IDIOMEL Type="33" Tone="3" Header="Тропарь Гла́съ г҃ " Author="">
І҆ѡ́сифе, рцы̀ на́мъ, ка́кѡ ю҆́же ѿ ст҃ы́хъ прїѧ́лъ є҆сѝ дв҃ꙋ, непра́зднꙋ приво́диши въ виѳлее́мъ; а҆́зъ, речѐ, прⷪ҇ро́ки и҆спыта́хъ, и҆ вѣ́сть прїе́мъ ѿ а҆́гг҃ла, ѹ҆вѣ́рихсѧ, ꙗ҆́кѡ бг҃а роди́тъ мр҃і́а несказа́ннѡ, є҆мꙋ́же на поклоне́нїе волсвѝ ѿ восто́кѡвъ прїи́дꙋтъ, съ да́ры чтⷭ҇ны́ми слꙋжа́ще. воплоти́выйсѧ на́съ ра́ди, гдⷭ҇и, сла́ва тебѣ̀.
</IDIOMEL>
<PROKEIMENON Type="3P" Tone="4" Header="прокі́менъ, гла́съ д҃ ">
Ѻ҆троча̀ роди́сѧ на́мъ, сн҃ъ, и҆ даде́сѧ на́мъ.
</PROKEIMENON>
<VERSE Type="3P" >
Є҆гѡ́же нача́льство бы́сть на ра́мѣ є҆гѡ̀.
</VERSE>
	
<IDIOMEL Type="61" Tone="8" Header="Тропарь Гла́съ а҃ " Author="">
Прїиди́те вѣ́рнїи возведе́мсѧ бж҃е́ственнѣ, и҆ ви́димъ схожде́нїе бж҃е́ственное свы́ше, въ виѳлее́мѣ къ на́мъ ꙗ҆́вленнѣ: и҆ ѹ҆мо́мъ ѡ҆чи́стившесѧ житїѐ принесе́мъ добродѣ́тели, вмѣ́стѡ мѵ́ра пред̾ꙋготовлѧ́юще вѣ́рнѡ рожде́ствєнныѧ вхо́ды, ѿ дꙋше́вныхъ сокро́вищъ зовꙋ́ще: въ вы́шнихъ сла́ва бг҃ꙋ сꙋ́щемꙋ въ трⷪ҇цѣ: є҆гѡ́же ра́ди въ человѣ́цѣхъ бл҃говоле́нїе ꙗ҆ви́сѧ, а҆да́ма и҆збавлѧ́ѧ перворо́дныѧ клѧ́твы, ꙗ҆́кѡ чл҃вѣколю́бецъ.
</IDIOMEL>
<IDIOMEL Type="62" Tone="4" Header="Тропарь гла́съ д҃ ">
Слы́ши нб҃о, и҆ внꙋшѝ землѐ, да подви́жатсѧ ѡ҆снова̑нїѧ, да прїи́мꙋтъ тре́петъ преиспѡ́днѧѧ: ꙗ҆́кѡ бг҃ъ же и҆ творе́цъ въ плотско́е ѡ҆дѣ́ѧсѧ зда́нїе, и҆ и҆́же держа́вною рꙋко́ю созда́вый тва́рь, ѹ҆тро́бы зри́тсѧ зда́нїе. ѽ глꙋбина̀ бога́тства и҆ премꙋ́дрости, и҆ ра́зꙋма бж҃їѧ! ꙗ҆́кѡ неиспы́таны сꙋдьбы̑ є҆гѡ̀, и҆ неизслѣ́довани пꙋтїѐ є҆гѡ̀.
</IDIOMEL>
<IDIOMEL Type="63" Tone="5" Header="Тропарь гла́съ є҃ " Author="">
Прїиди́те хрⷭ҇тоно́снїи лю́дїе, да ви́димъ чꙋ́до, всѧ́кїй ра́зꙋмъ ѹ҆жаса́ющее и҆ ѡ҆бдержа́щее: и҆ бл҃гоче́стнѡ воспѣва́юще вѣ́рнїи, поклони́мсѧ. дне́сь къ виѳлее́мꙋ непра́здна сꙋ́щи дв҃а прихо́дитъ роди́ти гдⷭ҇а: ли́цы же а҆́гг҃льстїи предтекꙋ́тъ. и҆ сїѧ̑ ви́дѣвъ вопїѧ́ше і҆ѡ́сифъ ѡ҆брꙋ́чникъ: что̀ є҆́же въ тебѣ̀ стра́нное та́инство дв҃о, и҆ ка́кѡ хо́щеши роди́ти, неискꙋсобра́чнаѧ ю҆́нице; 
</IDIOMEL>
<PROKEIMENON Type="6P" Tone="4" Header="прокі́менъ, гла́съ д҃ ">
И҆з̾ чре́ва пре́жде денни́цы роди́хъ тѧ̀, клѧ́тсѧ гдⷭ҇ь и҆ не раска́етсѧ.
</PROKEIMENON>
<VERSE Type="6P" >
Речѐ гдⷭ҇ь гдⷭ҇ви моемꙋ̀, сѣдѝ ѡ҆деснꙋ́ю менѐ.
</VERSE>
<IDIOMEL Type="91" Tone="6" Header="Тропарь Гла́съ з҃ " Author="">
Ѹ҆дивлѧ́шесѧ и҆́рѡдъ, зрѧ̀ волхвѡ́въ бл҃гоче́стїе, и҆ гнѣ́вомъ побѣжда́емь, лѣ̑та и҆спыта́ше разстоѧ́нїѧ. ма́тєри безча́дствꙋемы быва́хꙋ, и҆ безвре́менный во́зрастъ младе́нцєвъ го́рцѣ пожина́шесѧ. сосцы̀ ссыха́хꙋсѧ, и҆ и҆сто́чницы мле́чнїи ѹ҆держава́хꙋсѧ, ве́лїе бѧ́ше лю́тое: тѣ́мже бл҃гоче́стнѡ вѣ́рнїи соше́дшесѧ поклони́мсѧ хрⷭ҇то́вꙋ ржⷭ҇твꙋ̀.
</IDIOMEL>
<IDIOMEL Type="92" Tone="2" Header="Тропарь гла́съ в҃ ">
Є҆гда̀ і҆ѡ́сифъ, дв҃о, печа́лїю ѹ҆ѧзвлѧ́шесѧ, къ виѳлее́мꙋ и҆дѧ̀, вопїѧ́ла є҆сѝ къ немꙋ̀: что́ мѧ зрѧ̀ непра́зднꙋ дрѧ́хлꙋеши, и҆ смꙋща́ешисѧ, не вѣ́дый всѧ́кѡ є҆́же во мнѣ̀ стра́шнагѡ та́инства; про́чее ѿложѝ стра́хъ всѧ́къ, пресла́вное познава́ѧ. бг҃ъ бо низхо́дитъ на зе́млю млⷭ҇ти ра́ди, во чре́вѣ мое́мъ ны́нѣ, а҆́ще и҆ пло́ть прїѧ́тъ: є҆го́же ражда́ема ѹ҆́зриши, ꙗ҆́коже бл҃гоизво́ли, и҆ ра́дости и҆спо́лнивсѧ поклони́шисѧ ꙗ҆́кѡ зижди́телю твоемꙋ̀. є҆го́же а҆́гг҃ли пою́тъ непреста́ннѡ, и҆ славосло́вѧтъ со ѻ҆ц҃е́мъ и҆ дх҃омъ ст҃ы́мъ.
</IDIOMEL>
<IDIOMEL Type="93.1" Tone="5" Header="Тропарь гла́съ ѕ҃ " Author="">
Дне́сь ражда́етсѧ ѿ дв҃ы, рꙋко́ю всю̀ содержа́й тва́рь:
</IDIOMEL>
<IDIOMEL Type="93.2" Tone="5" Header="Тропарь гла́съ ѕ҃ " Author="">
пелена́ми ꙗ҆́коже зе́менъ повива́етсѧ, и҆́же сꙋщество́мъ неприкоснове́ненъ бг҃ъ:
</IDIOMEL>
<IDIOMEL Type="93.3" Tone="5" Header="Тропарь гла́съ ѕ҃ " Author="">
къ ꙗ҆́слехъ возлежи́тъ ѹ҆тверди́вый нб҃са̀ сло́вомъ въ нача́лѣхъ:
</IDIOMEL>
<IDIOMEL Type="93.4" Tone="5" Header="Тропарь гла́съ ѕ҃ " Author="">
ѿ сосцє́въ млеко́мъ пита́етсѧ, и҆́же въ пꙋсты́ни ма́ннꙋ ѡ҆дожди́вый лю́демъ:
</IDIOMEL>
<IDIOMEL Type="93.5" Tone="5" Header="Тропарь гла́съ ѕ҃ " Author="">
волхвы̀ призыва́етъ жени́хъ цр҃ко́вный,
</IDIOMEL>
<IDIOMEL Type="93.6" Tone="5" Header="Тропарь гла́съ ѕ҃ " Author="">
да́ры си́хъ прїе́млетъ сн҃ъ дв҃ы.
</IDIOMEL>
<IDIOMEL Type="93.7" Tone="5" Header="Тропарь гла́съ ѕ҃ " Author="">
покланѧ́емсѧ ржⷭ҇твꙋ̀ твоемꙋ̀, хрⷭ҇тѐ:
</IDIOMEL>
<IDIOMEL Type="93.8" Tone="5" Header="Тропарь гла́съ ѕ҃ " Author="">
покажѝ на́мъ и҆ бж҃е́ствєннаѧ твоѧ̑ бг҃оѧвлє́нїѧ.
</IDIOMEL>
<PROKEIMENON Type="9P" Tone="4" Header="прокі́менъ, гла́съ д҃ ">
Ма́ти сїѡ́нъ рече́тъ: человѣ́къ и҆ человѣ́къ роди́сѧ въ не́мъ.
</PROKEIMENON>
<VERSE Type="9P">
Ѡ҆снова̑нїѧ є҆гѡ̀ на гора́хъ ст҃ы́хъ.
</VERSE>
</ROYALHOURS>
</SERVICE>
</SAINT>
