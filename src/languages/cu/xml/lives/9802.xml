<SAINT>
<NAME Nominative="Ст҃ы́й и҆ вели́кїй пѧто́къ" Short="Пѧто́къ"/>
<SERVICE>
	<TROPARION Header="тропа́рь, гла́съ а҃" Tone="1" Type="1">
	Распе́ншꙋсѧ тебѣ̀ хрⷭ҇тѐ, поги́бе мꙋчи́тельство, попра́на бы́сть си́ла вра́жїѧ: ниже́ бо а҆́гг҃лъ, нижѐ человѣ́къ, но са́мъ гдⷭ҇и сп҃слъ є҆сѝ на́съ, сла́ва тебѣ̀.
	</TROPARION>
	<TROPARION Header="тропа́рь, гла́съ ѕ҃" Tone="6" Type="2">
Гдⷭ҇и, ѡ҆суди́ша тѧ̀ і҆уде́є на сме́рть, жи́знь всѣ́хъ, и҆̀же чермно́е мо́ре жезло́мъ проше́дшїи, на крⷭ҇тѣ́ тѧ пригвозди́ша: и҆ и҆̀же ѿ ка́мене ме́дъ сса́вшїи, же́лчь тебѣ̀ принесо́ша. но во́лею претерпѣ́лъ є҆сѝ, да на́съ свободи́ши ѿ рабо́ты вра́жїѧ, хрⷭ҇тѐ бж҃е, сла́ва тебѣ̀.
</TROPARION>
	<TROPARION Header="тропа́рь, гла́съ в҃:" Tone="2" Type="3">
Сп҃се́нїе содѣ́лалъ є҆сѝ посредѣ̀ землѝ хрⷭ҇тѐ бж҃е, на крⷭ҇тѣ̀ пречⷭ҇тѣи рꙋ́цѣ твоѝ просте́рлъ є҆сѝ, собира́ѧ всѧ̑ ꙗ҆зы́ки, зовꙋ́щыѧ: гдⷭ҇и, сла́ва тебѣ̀.
</TROPARION>
	<TROPARION Header="тропа́рь, гла́съ и҃" Tone="0" Type="4">
Ви́дѧ разбо́йникъ нача́льника жи́зни на крⷭ҇тѣ̀ ви́сѧща, глаго́лаше: а҆́ще не бы̀ бг҃ъ бы́лъ вопло́щьсѧ, и҆́же съ на́ми распны́йсѧ, не бы̀ со́лнце лꙋчы̀ [своѧ̑] потаи́ло, нижѐ бы землѧ̀ трепе́щꙋщи трѧсла́сѧ. но всѧ̑ терпѧ́й, помѧни́ мѧ гдⷭ҇и во црⷭ҇твїи твое́мъ.
</TROPARION>
	<KONTAKION Header="Конда́къ, гла́съ и҃:" Tone="1" Type="1">
На́съ ра́ди распѧ́таго прїиди́те всѝ воспои́мъ, того́ бо ви́дѣ мр҃і́а на дре́вѣ, и҆ глаго́лаше: а҆́ще и҆ распѧ́тїе терпи́ши, ты̀ є҆сѝ сн҃ъ и҆ бг҃ъ мо́й.
	</KONTAKION>
<ROYALHOURS><!-- The verses for the Idiomels are the same in all the hours -->
	<IDIOMEL Type="11" Tone="0" Header="тропа́рь">
Дне́сь цр҃ко́внаѧ завѣ́са, на ѡ҆бличе́ніе беззако́нныхъ раздира́етсѧ, и҆ со́лнце лꙋчы̀ своѧ̑ скрыва́етъ, влⷣкꙋ зрѧ̀ распина́ема.
	</IDIOMEL><!-- Note the difference in assigned Tones here -->
<VERSE Type="1" >
Вшата́шасѧ ꙗ҆зы́цы и҆ лю́дїе поꙋчи́шасѧ тщє́тнымъ;
</VERSE>
<IDIOMEL Type="12" Tone="3" Header="тропа́рь">
Ꙗ҆́кѡ ѻ҆вча̀ на заколе́нїе веде́нъ бы́лъ є҆сѝ хрⷭ҇тѐ цр҃ю̀, и҆ ꙗ҆́кѡ а҆́гнецъ неѕло́бивый пригвозди́лсѧ є҆сѝ крⷭ҇тꙋ̀, ѿ беззако́нныхъ мꙋже́й, грѣ̑хъ ра́ди на́шихъ чл҃вѣколю́бче.
</IDIOMEL>
<VERSE Type="2">
Предста́ша ца́рїе зе́мстїи, и҆ кнѧ́зи собра́шасѧ вкꙋ́пѣ на гдⷭ҇а и҆ на хрⷭ҇та̀ є҆гѡ̀.
</VERSE>
<IDIOMEL Type="13" Tone="0" Header="тропа́рь" Author="">
Є҆́мшымъ тѧ̀ беззакѡ́ннымъ, претерпѣва́ѧ, си́це вопїѧ́лъ є҆сѝ гдⷭи: а҆́ще и҆ порази́сте па́стырѧ, и҆ расточи́сте двана́десѧть ѻ҆ве́цъ ѹ҆ч҃нкѝ моѧ̑, можа́хъ вѧ́щши, не́жели двана́десѧте легео́нѡвъ предста́вити а҆́гг҃лѡвъ. но долготерплю̀, да и҆спо́лнѧтсѧ, ꙗ҆̀же ꙗ҆ви́хъ ва́мъ прⷪ҇ро́ки мои́ми, безвѣ̑стнаѧ и҆ та̑йнаѧ: гдⷭ҇и сла́ва тебѣ̀.
</IDIOMEL>
<PROKEIMENON Type="1P" Tone="4" Header="Прокі́менъ прⷪ҇ро́чества, гла́съ д҃:">
Се́рдце є҆гѡ̀ собра̀ беззако́нїе себѣ̀.
</PROKEIMENON> <!-- This PROKEIMENON differs in substance in each of the languages -->
<VERSE Type="1P" >
Бл҃же́нъ разꙋмѣва́ѧй на ни́ща и҆ ѹ҆бо́га.
</VERSE> <!-- This verse differs from the English. -->
<IDIOMEL Type="31" Tone="0" Header="Гла́съ и҃." Author="">
Стра́ха ра́ди і҆ꙋде́йскагѡ, дрꙋ́гъ тво́й и҆ бли́жнїй пе́тръ ѿве́ржесѧ тебѐ гдⷭ҇и, и҆ рыда́ѧ си́це вопїѧ́ше: сле́зъ мои́хъ не премолчѝ, рѣ́хъ бо 
сохрани́ти вѣ́рꙋ ще́дре, и҆ не сохрани́хъ: и҆ на́ше покаѧ́нїе та́кожде прїимѝ, и҆ поми́лꙋй на́съ. 
</IDIOMEL><!-- The English is not quite the same as the Church Slavonic -->
<VERSE Type="31">
Глаго́лы моѧ̀ внꙋшѝ гдⷭ҇и:
</VERSE>
<!-- On Good Friday, the verses are varied for each idiomel and hour. -->
<IDIOMEL Type="32" Tone="0" Header="">
Пре́жде чⷭ҇тна́гѡ твоегѡ̀ крⷭ҇та̀, во́инѡмъ рꙋга́ющымсѧ тебѣ̀ гдⷭ҇и, ѹ҆́мнаѧ вѡ́инства дивлѧ́хꙋсѧ: ѡ҆бложи́лсѧ бо є҆сѝ вѣнце́мъ порꙋга́нїѧ, зе́млю 
живописа́вый цвѣ́ты, багрѧни́цею порꙋга́нїѧ ѡ҆дѣ́ѧлсѧ є҆сѝ, ѻ҆́блаки ѡ҆дѣва́ѧй тве́рдь. таковы́мъ бо смотре́нїемъ разꙋмѣ́сѧ твоѐ бл҃гоꙋтро́бїе хрⷭ҇тѐ, ве́лїѧ твоѧ̀ млⷭ҇ть, сла́ва тебѣ̀.
</IDIOMEL>
<VERSE Type="32">
Вонмѝ гла́сꙋ моле́нїѧ моегѡ̀.
</VERSE> <!-- Last clause missing: My King and Lord -->
<IDIOMEL Type="33" Tone="3" Header="гла́съ є҃" Author="">
Влеко́мь на крⷭ҇тъ си́це вопїѧ́лъ є҆сѝ гдⷭ҇и: за ко́е дѣ́ло хо́щете мѧ̀ 
распѧ́ти і҆ꙋде́є; ꙗ҆́кѡ разсла́блєнныѧ ва́шѧ стѧгнꙋ́хъ, занѐ мертвецы̀ а҆́ки ѿ сна̀ возста́вихъ, кровоточи́вꙋю и҆сцѣли́хъ, ханане́ю поми́ловахъ. за ко́е дѣ́ло хо́щете мѧ̀ ѹ҆би́ти і҆ꙋде́є; но ѹ҆́зрите, въ него́же ны́нѣ пробода́ете хрⷭ҇та̀, беззако́ннїи.
</IDIOMEL>
<PROKEIMENON Type="3P" Tone="4" Header="Прокі́менъ, гла́съ д҃">
Ꙗ҆́кѡ а҆́зъ на ра̑ны гото́въ, и҆ болѣ́знь моѧ̀ предо мно́ю є҆́сть вы́нꙋ.
</PROKEIMENON>
<VERSE Type="3P">
Гдⷭ҇и, да не ꙗ҆́ростїю твое́ю ѡ҆бличи́ши менѐ, нижѐ гнѣ́вомъ твои́мъ нака́жеши менѐ.
</VERSE>
	
<IDIOMEL Type="61" Tone="0" Header="гла́съ и҃" Author="">
Сїѧ̑ глаго́летъ гдⷭ҇ь і҆ꙋде́ѡмъ: лю́дїе моѝ, что̀ сотвори́хъ ва́мъ; и҆лѝ чи́мъ ва́мъ стꙋжи́хъ; слѣпцы̀ ва́шѧ просвѣти́хъ, прокажє́нныѧ ѡ҆чи́стихъ: мꙋ́жа сꙋ́ща на ѻ҆дрѣ̀ и҆спра́вихъ. лю́дїе моѝ, что̀ сотвори́хъ ва́мъ; и҆лѝ что̀ мнѣ̀ возда́сте; за ма́ннꙋ же́лчь, за во́дꙋ ѻ҆́цетъ: за є҆́же люби́ти мѧ̀, ко крⷭ҇тꙋ́ мѧ пригвозди́сте. ктомꙋ̀ не терплю̀ про́чее, призовꙋ̀ моѧ̑ ꙗ҆зы́ки, и҆ ті́и мѧ̀ просла́вѧтъ со ѻ҆ц҃е́мъ и҆ дх҃омъ, и҆ а҆́зъ и҆̀мъ да́рꙋю живо́тъ вѣ́чный.
</IDIOMEL>
<VERSE Type="61">
Да́ша въ снѣ́дь мою̀ же́лчь, и҆ въ жа́ждꙋ мою̀ напои́ша мѧ̀ ѻ҆́цта.
</VERSE>
<IDIOMEL Type="62" Tone="6" Header="Тропа́рь, гла́съ з҃">
Законополо́жницы і҆и҃лєвы, і҆ꙋде́є и҆ фарїсе́є, ли́къ а҆пⷭ҇льскїй вопїе́тъ къ ва́мъ: сѐ хра́мъ, є҆го́же вы̀ разори́сте: сѐ а҆́гнецъ, є҆го́же вы̀ распѧ́сте, гро́бꙋ преда́сте: но вла́стїю свое́ю воскр҃се. не льсти́тесѧ і҆ꙋде́є: то́й бо є҆́сть, и҆́же въ мо́ри сп҃сы́й, и҆ въ пꙋсты́ни пита́вый, то́й є҆́сть живо́тъ, и҆ свѣ́тъ, и҆ ми́ръ мі́рови.
</IDIOMEL>
<VERSE Type="62">
Сп҃сѝ мѧ бж҃е, ꙗ҆́кѡ внидо́ша во́ды до дꙋшѝ моеѧ̀.
</VERSE>
<IDIOMEL Type="63" Tone="5" Header="гла́съ є҃" Author="">
Прїиди́те хрⷭ҇тоно́снїи лю́дїе, ви́димъ, что̀ совѣща̀ і҆ꙋ́да преда́тель, со сщ҃е́нники беззако́нными, на сп҃са на́шего: дне́сь пови́нна сме́рти, безсме́ртнаго сло́ва сотвори́ша, и҆ пїла́тꙋ преда́вше, на мѣ́стѣ ло́бнѣмъ распѧ́ша. и҆ сїѧ̑ стражда̀ вопїѧ́ше сп҃съ на́шъ, глаго́лѧ: ѡ҆ста́ви и҆̀мъ ѻ҆́ч҃е грѣ́хъ се́й, да разꙋмѣ́ютъ ꙗ҆зы́цы и҆з̾ ме́ртвыхъ моѐ воскрⷭ҇нїе.
</IDIOMEL>
<PROKEIMENON Type="6P" Tone="4" Header="Прокі́менъ, гла́съ д҃">
Гдⷭ҇и гдⷭ҇ь на́шъ, ꙗ҆́кѡ чꙋ́дно и҆́мѧ твоѐ по все́й землѝ.
</PROKEIMENON>
<VERSE Type="6P" >
Ꙗ҆́҆́кѡ взѧ́тсѧ великолѣ́пїе твоѐ превы́ше нб҃съ.
</VERSE>
<IDIOMEL Type="91" Tone="7" Header="гла́съ ѕ҃" Author="">
Ѹ҆́жасъ бѣ̀ ви́дѣти, нб҃сѐ и҆ землѝ творца̀ на крⷭ҇тѣ̀ ви́сѧща, со́лнце поме́ркшее, де́нь же па́ки въ но́щь прело́жшїйсѧ, и҆ зе́млю и҆з̾ гробѡ́въ возсыла́ющꙋ тѣлеса̀ ме́ртвыхъ: съ ни́миже покланѧ́емсѧ тебѣ̀, сп҃сѝ на́съ.
</IDIOMEL>
<VERSE Type="91">
Раздѣли́ша ри̑зы моѧ̑ себѣ̀, и҆ ѡ҆ ѻ҆де́жди мое́й мета́ша жре́бїй.
</VERSE>
<IDIOMEL Type="92" Tone="2" Header="Гла́съ в҃">
Є҆гда̀ на крⷭ҇тѣ̀ пригвозди́ша беззако́ннїи гдⷭ҇а сла́вы, вопїѧ́ше къ ни̑мъ: чи́мъ ва́съ ѡ҆скорби́хъ; и҆лѝ ѡ҆ че́мъ прогнѣ́вахъ; пре́жде менѐ кто̀ ва́съ и҆зба́ви ѿ ско́рби; и҆ ны́нѣ что̀ мнѣ̀ воздаетѐ, ѕла̑ѧ за бл҃га̑ѧ; за то́лпъ ѻ҆́гненный, на крⷭ҇тѣ́ мѧ пригвозди́сте: за ѻ҆́блакъ, гро́бъ мнѣ̀ 
и҆скопа́сте: за ма́ннꙋ, же́лчь мнѣ̀ принесо́сте: за во́дꙋ, ѻ҆́цтомъ мѧ̀ напои́сте. про́чее призовꙋ̀ ꙗ҆зы́ки, и҆ ті́и мѧ̀ просла́вѧтъ со ѻ҆ц҃е́мъ и҆ со ст҃ы́мъ дх҃омъ.
</IDIOMEL>
<IDIOMEL Type="93.1" Tone="5" Header="гла́съ ѕ҃:" Author="">
Дне́сь ви́ситъ на дре́вѣ, и҆́же на вода́хъ зе́млю повѣ́сивый:
</IDIOMEL>
<IDIOMEL Type="93.2" Tone="6" Header="Тропа́рь, гла́съ з҃" Author="">
те́рнїѧ ѡ҆блага́етсѧ, и҆́же а҆́гг҃лѡвъ цр҃ь: въ ло́жнꙋю багрѧни́цꙋ ѡ҆блачи́тсѧ, ѡ҆дѣва́ѧй нб҃о ѻ҆́блаки: заꙋше́нїе прїѧ́тъ, и҆́же во і҆ѻрда́нѣ свободи́вый а҆да́ма: гвоздьмѝ пригвозди́сѧ жени́хъ цр҃ко́вный: копїе́мъ прободе́сѧ сн҃ъ дв҃ыѧ. 
</IDIOMEL>
<IDIOMEL Type="93.3" Tone="6" Header="Тропа́рь, гла́съ з҃" Author="">
покланѧ́емсѧ стрⷭ҇те́мъ твои̑мъ хрⷭ҇тѐ:
</IDIOMEL>
<IDIOMEL Type="93.4" Tone="6" Header="Тропа́рь, гла́съ з҃" Author="">
покажѝ на́мъ и҆ сла́вное твоѐ воскрⷭ҇нїе.
</IDIOMEL>
<PROKEIMENON Type="9P" Tone="6" Header="Прокі́менъ, гла́съ ѕ҃">
Речѐ безꙋ́менъ въ се́рдцѣ свое́мъ: нѣ́сть бг҃ъ.
</PROKEIMENON>
<VERSE Type="9P">
Нѣ́сть творѧ́й бл҃госты́ню:
</VERSE>
	</ROYALHOURS>
</SERVICE>
</SAINT>
