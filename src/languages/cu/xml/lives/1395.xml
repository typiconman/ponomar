<SAINT>
<NAME Nominative="ꙗ҆вле́нїе і҆кѡ́ны прест҃ы́ѧ влⷣчцы на́шеѧ бцⷣы и҆ приснодв҃ы марі́и, тѵ́хфинскїѧ (1383)"/>
<NAME Short="ꙗ҆вле́нїе і҆кѡ́ны"/>
<SERVICE Type="4"/>
<SERVICE>
<LITURGY>
<TROPARION Type="1" Tone="4">
Дне́сь ꙗ҆́кѡ со́лнце пресвѣ́тлое возсїѧ̀ на́мъ на воздꙋ́сѣ, всечестна́ѧ і҆кѡ́на твоѧ̀ влⷣчце, лꙋча́ми ми́лости мі́ръ просвѣща́ющи, ю҆́же вели́каѧ рѡссі́а, ꙗ҆́кѡ нѣ́кїй да́ръ бж҃е́ственный, свы́ше бл҃гоговѣ́йнѣ воспрїе́мши, прославлѧ́етъ тѧ̀ бг҃ома́ти всѣ́хъ влⷣчцꙋ, и҆ ѿ тебѐ ро́ждшагосѧ хрⷭ҇та̀ бг҃а на́шего велича́етъ ра́достнѡ. є҆мꙋ́же моли́сѧ гпⷭ҇жѐ цр҃и́це бцⷣе, да сохрани́тъ всѧ̑ гра́ды и҆ страны̑ хрїстїа̑нскїѧ невреди́мы ѿ всѣ́хъ навѣ̑тъ вра́жїихъ, и҆ сп҃се́тъ вѣ́рою покланѧ́ющихсѧ є҆гѡ̀ бж҃е́ственномꙋ и҆ твоемꙋ̀ пречⷭ҇томꙋ ѡ҆́бразꙋ, дв҃о неискꙋсобра́чнаѧ. 
</TROPARION></LITURGY></SERVICE>
<SERVICE>
<LITURGY>
<KONTAKION Type="1" Tone="0">
Притеце́мъ лю́дїе къ дв҃ѣй бцⷣѣ цр҃и́цѣ, бл҃годарѧ́ще хрⷭ҇та̀ бг҃а, и҆ къ тоѧ̀ чꙋдотво́рнѣй і҆кѡ́нѣ ѹ҆ми́льнѡ взира́юще припаде́мъ, и҆ возопїе́мъ є҆́й: ѽ влⷣчце мр҃і́е! присѣти́вши странꙋ̀ сїю̀ твоегѡ̀ чⷭ҇тна́гѡ ѡ҆́браза ꙗ҆вле́нїемъ чꙋде́снѡ, сп҃са́й въ ми́рѣ и҆ бл҃говре́менствѣ вѣ́рнагѡ і҆мпера́тора на́шего, и҆ всѧ̑ хрⷭ҇тїа́ны, наслѣ́дники показꙋ́ющи нбⷭ҇ныѧ жи́зни. тебѣ́ бо вѣ́рнѡ зове́мъ: ра́дꙋйсѧ дв҃о, мі́ра сп҃се́нїе. 
</KONTAKION></LITURGY></SERVICE>
</SAINT>
