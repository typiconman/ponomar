<SAINT>
<NAME Nominative="Ст҃а́гѡ сщ҃енномч҃ника а҆нтѵ́пы, є҆пі́скопа перга́ма а҆сі́йскагѡ (ок. 68)"/>
<NAME Short="Ст҃а́гѡ сщ҃енномч҃ника"/>
<SERVICE Type="1"/>
<SERVICE>
<LITURGY>
<TROPARION Type="1" Tone="4">
 И҆ нра́вѡмъ прича́стникъ, и҆ прⷭ҇то́лѡмъ намѣ́стникъ а҆пⷭ҇лѡмъ бы́въ, дѣѧ́нїе ѡ҆брѣ́лъ є҆сѝ бг҃одохнове́нне, въ видѣ́нїѧ восхо́дъ: сегѡ̀ ра́ди сло́во и҆́стины и҆справлѧ́ѧ, и҆ вѣ́ры ра́ди пострада́лъ є҆сѝ да́же до кро́ве, сщ҃енномч҃нче а҆нтѵ́по, молѝ хрⷭ҇та̀ бг҃а сп҃сти́сѧ дꙋша́мъ на́шымъ. 
</TROPARION><TROPARION Type="2" Tone="4">
 І҆́дѡльскїѧ лє́сти ѹ҆праздни́лъ є҆сѝ а҆нтѵ́по, и҆ дїа́вольскꙋю попра́въ си́лꙋ, пред̾ богобо́рцы дерзнове́ннѡ хрⷭ҇та̀ и҆сповѣ́далъ є҆сѝ. тѣ́мже со а҆́гг҃льскими чи́ны въ вы́шнихъ водворѧ́ѧсѧ, влⷣцѣ всѣ́хъ славосло́вїе приносѧ̀, и҆ ѡ҆ на́съ моле́бное бл҃годаре́нїе предлага́еши, бл҃года́ть цѣльбы̀ да́рꙋѧ. сегѡ̀ ра́ди тѧ̀ чти́мъ сщ҃енномч҃нче а҆нтѵ́по, молѝ хрⷭ҇та̀ бг҃а, да сп҃се́тъ дꙋ́шы на́шѧ. 
</TROPARION></LITURGY></SERVICE>
<SERVICE>
<LITURGY>
<KONTAKION Type="1" Tone="4">
 А҆пⷭ҇лѡвъ сопресто́льникъ, и҆ ст҃и́телей ѹ҆краше́нїе бы́лъ є҆сѝ бл҃же́нне, мч҃нчески просла́вивсѧ, возсїѧ́лъ є҆сѝ ꙗ҆́коже со́лнце, всѣ́хъ просвѣща́ѧ, а҆нтѵ́по сщ҃е́нне, разрꙋши́лъ є҆сѝ безбо́жїѧ но́щь глꙋбо́кꙋю: сегѡ̀ ра́ди тѧ̀ почита́емъ, ꙗ҆́кѡ бж҃е́ственнаго сꙋ́ща сщ҃енномч҃нка, и҆ цѣле́бъ пода́телѧ. 
</KONTAKION></LITURGY></SERVICE>
</SAINT>
