<SAINT>
<NAME Nominative="Ст҃а́гѡ мч҃ника геѡ́ргїа пострада́вшагѡ ѿ безбо́жнагѡ царѧ̀ сели́ма тꙋ́рскагѡ (1515)"/>
<NAME Short="Ст҃а́гѡ мч҃ника"/>
<SERVICE Type="2"/>
<SERVICE>
<LITURGY>
<TROPARION Type="1" Tone="4">
 Бж҃е́ственнымъ жела́нїемъ, ѿ ю҆́нагѡ во́зраста ве́сь са́мъ себѐ гдⷭеви возложи́въ, въ мл҃твахъ и҆ постѣ́хъ ѡ҆́бразъ бы́въ добродѣ́тели, бога́тство же и҆ сла́вꙋ, и҆ доброро́дство тѣле́сное ꙗ҆́кѡ не сꙋ́щее презрѣ́въ, и҆ хрⷭта̀ є҆ди́наго ѿ дꙋшѝ возлюби́лъ є҆сѝ, и҆ того̀ и҆́стиннаго сꙋ́ща бг҃а въ трⷪ҇цѣ покланѧ́ема, пред̾ нечести́выми тꙋ́рки проповѣ́далъ є҆сѝ. и҆ срацы́нскꙋю вѣ́рꙋ и҆ зако́ны моаме́ѳѡвы под̾ нога́ми попра́въ, и҆ мꙋчи́телѧ ѹ҆жаси́въ, мꙋче́нїѧ вѣнце́мъ ѹ҆краси́всѧ сла́вне, къ нбⷭ҇нымъ восте́клъ є҆сѝ ликостоѧ́нїємъ, премꙋ́дре геѡ́ргїе: молѝ хрⷭ҇та̀ бг҃а, сохрани́ти ѻ҆те́чество твоѐ, и҆ сп҃стѝ правосла́внаго і҆мпера́тора, и҆ лю́ди и҆ гра́дъ, и҆̀же твоѧ̑ по́двиги при́снѡ почита́ющыѧ. 
</TROPARION></LITURGY></SERVICE>
<SERVICE>
<LITURGY>
<KONTAKION Type="1" Tone="4">
 Ꙗ҆́кѡ ѕвѣзда̀ пресвѣ́тлаѧ ꙗ҆ви́лсѧ є҆сѝ непреле́стнаѧ мі́рови, пра́веднаго сл҃нца хрⷭ҇та̀ возвѣща́ющи страда́нїи твои́ми стрⷭ҇тоте́рпче, , вели́кїй мч҃нче хрⷭ҇то́въ геѡ́ргїе, и҆ пре́лесть погаси́лъ є҆сѝ срацы́нскꙋю, и҆ моаме́ѳѡва преда̑нїѧ и҆ зако́ны под̾ нога́ми твои́ми попра́лъ є҆сѝ: и҆ беззако́ннаго царѧ̀, и҆ мꙋчи́телей ѹ҆каси́лъ є҆сѝ крѣ́пкимъ твои́мъ терпѣ́нїемъ, и҆ вѣ̑рнымъ подае́ши свѣ́тъ, молѧ́сѧ къ бг҃ꙋ непреста́ннѡ ѡ҆ всѣ́хъ на́съ. 
</KONTAKION></LITURGY></SERVICE>
</SAINT>
