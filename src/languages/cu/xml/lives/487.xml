<SAINT>
<NAME Nominative="Бл҃говѣ́рнагѡ вели́кагѡ кнѧ́зѧ геѡ́ргїа (Ю҆рѣ́я) все́володовича влади́мїрскагѡ (1238)"/>
<NAME Short="Бл҃говѣ́рнагѡ вели́кагѡ"/>
<SERVICE Type="1"/>
<SERVICE>
<LITURGY>
<TROPARION Type="1" Tone="0">
На высотѣ̀ вели́кагѡ кнѧже́нїѧ сѣдѧ̀, ꙗ҆ви́лсѧ є҆сѝ бл҃гоче́стїемъ и҆ вѣ́рою сїѧ́ѧ ѻ҆те́чествꙋ своемꙋ̀ ꙗ҆́кѡ со́лнце: по ст҃ѣ́й трⷪ҇цѣ ре́вностїю разже́гсѧ, и҆ за вѣ́рꙋ крѣ́пкѡ пострада́въ, кро́вь свою̀ пролїѧ́лъ є҆сѝ. тѣ́мъ и҆ ѿсѣ́ченаѧ твоѧ̀ за хрⷭ҇та̀ глава̀ свидѣ́тельствꙋетъ ꙗ҆́вѣ ѡ҆ тебѣ̀, прилѣ́пшаѧ по сме́рти къ тѣлесѝ твоемꙋ̀: съ не́юже и҆ до дне́сь нетлѣ́нны пребыва́ютъ мо́щи твоѧ̑, ѿ ни́хже и҆сточа́еши и҆сцѣлє́нїѧ дꙋша́мъ и҆ тѣлесє́мъ на́шымъ. но ꙗ҆́кѡ дерзнове́нїе и҆мѣ́ѧ ко хрⷭ҇тꙋ̀, стрⷭ҇тоте́рпче геѡ́ргїе, непреста́ннѡ молѝ, держа́вꙋ твою̀ и҆ срѡ́дникъ твои́хъ безвре́днꙋ сохрани́ти мл҃твами твои́ми. 
</TROPARION></LITURGY></SERVICE>
<SERVICE>
<LITURGY>
<KONTAKION Type="1" Tone="0">
Хрⷭ҇то́вѣ сме́рти подо́бѧсѧ, и҆ тогѡ̀ и҆спи́ти ча́шꙋ возжелѣ́въ ꙗ҆́кѡ живота̀: за него́же мꙋ́жески подвиза́лсѧ є҆сѝ, презрѣ́въ земно́е ца́рство, ѿ безбо́жныхъ ва̑рваръ пострада́въ до сме́рти, геѡ́ргїе бг҃омꙋ́дре. тѣ́мъ молѝ сп҃сти́сѧ хрⷭ҇толюби́вомꙋ і҆мпера́торꙋ на́шемꙋ, мл҃твами твои́ми. 
</KONTAKION></LITURGY></SERVICE>
</SAINT>
